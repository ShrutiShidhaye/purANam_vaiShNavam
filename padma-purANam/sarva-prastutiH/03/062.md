---
title: ०६२

---
सूत उवाच-  

<details open><summary>विश्वास-प्रस्तुतिः</summary>

एवं यन्महिमा लोके लोकनिस्तारकारणम्  
तस्य विष्णोः परेशस्य नानाविग्रहधारिणः ॥ १ ॥
</details>

<details><summary>मूलम्</summary>

एवं यन्महिमा लोके लोकनिस्तारकारणम्  
तस्य विष्णोः परेशस्य नानाविग्रहधारिणः ॥ १ ॥
</details>



<details open><summary>विश्वास-प्रस्तुतिः</summary>

एकं पुराणं रूपं वै तत्र पाद्मं परं महत्  
ब्राह्मं मूर्धा हरेरेव हृदयं पद्मसञ्ज्ञितम् ॥ २ ॥
</details>

<details><summary>मूलम्</summary>

एकं पुराणं रूपं वै तत्र पाद्मं परं महत्  
ब्राह्मं मूर्धा हरेरेव हृदयं पद्मसञ्ज्ञितम् ॥ २ ॥
</details>



<details open><summary>विश्वास-प्रस्तुतिः</summary>

वैष्णवं दक्षिणो बाहुः शैवं वामो महेशितुः  
ऊरू भागवतं प्रोक्तं नाभिः स्यान्नारदीयकम् ॥ ३ ॥
</details>

<details><summary>मूलम्</summary>

वैष्णवं दक्षिणो बाहुः शैवं वामो महेशितुः  
ऊरू भागवतं प्रोक्तं नाभिः स्यान्नारदीयकम् ॥ ३ ॥
</details>



<details open><summary>विश्वास-प्रस्तुतिः</summary>

मार्कण्डेयं च दक्षाङ्घ्रिर्वामो ह्याग्नेयमुच्यते  
भविष्यं दक्षिणो जानुर्विष्णोरेव महात्मनः ॥ ४ ॥
</details>

<details><summary>मूलम्</summary>

मार्कण्डेयं च दक्षाङ्घ्रिर्वामो ह्याग्नेयमुच्यते  
भविष्यं दक्षिणो जानुर्विष्णोरेव महात्मनः ॥ ४ ॥
</details>



<details open><summary>विश्वास-प्रस्तुतिः</summary>

ब्रह्मवैवर्तसञ्ज्ञं तु वामजानुरुदाहृतः  
लैङ्गं ह गुल्फकं दक्षं वाराहं वामगुल्फकम् ॥ ५ ॥
</details>

<details><summary>मूलम्</summary>

ब्रह्मवैवर्तसञ्ज्ञं तु वामजानुरुदाहृतः  
लैङ्गं ह गुल्फकं दक्षं वाराहं वामगुल्फकम् ॥ ५ ॥
</details>



<details open><summary>विश्वास-प्रस्तुतिः</summary>

स्कान्दं पुराणं लोमानि त्वगस्य वामनं स्मृतम्  
कौर्मं पृष्ठं समाख्यातं मात्स्यं मेदः प्रकीर्तितम् ॥ ६ ॥
</details>

<details><summary>मूलम्</summary>

स्कान्दं पुराणं लोमानि त्वगस्य वामनं स्मृतम्  
कौर्मं पृष्ठं समाख्यातं मात्स्यं मेदः प्रकीर्तितम् ॥ ६ ॥
</details>



<details open><summary>विश्वास-प्रस्तुतिः</summary>

मज्जा तु गारुडं प्रोक्तं ब्रह्माण्डमस्थि गीयते  
एवमेवाभवद्विष्णुः पुराणावयवो हरिः ॥ ७ ॥
</details>

<details><summary>मूलम्</summary>

मज्जा तु गारुडं प्रोक्तं ब्रह्माण्डमस्थि गीयते  
एवमेवाभवद्विष्णुः पुराणावयवो हरिः ॥ ७ ॥
</details>



<details open><summary>विश्वास-प्रस्तुतिः</summary>

हृदयं तत्र वै पाद्मं यच्छ्रुत्वामृतमश्नुते  
पाद्ममेतत्पुराणं तु स्वयं देवोभवद्धरिः ॥ ८ ॥
</details>

<details><summary>मूलम्</summary>

हृदयं तत्र वै पाद्मं यच्छ्रुत्वामृतमश्नुते  
पाद्ममेतत्पुराणं तु स्वयं देवोभवद्धरिः ॥ ८ ॥
</details>



<details open><summary>विश्वास-प्रस्तुतिः</summary>

यस्यैकाध्यायमध्याप्य सर्वैः पापैः प्रमुच्यते  
तत्रादिमं स्वर्गमिदं सर्वपाद्मफलप्रदम् ॥ ९ ॥
</details>

<details><summary>मूलम्</summary>

यस्यैकाध्यायमध्याप्य सर्वैः पापैः प्रमुच्यते  
तत्रादिमं स्वर्गमिदं सर्वपाद्मफलप्रदम् ॥ ९ ॥
</details>



<details open><summary>विश्वास-प्रस्तुतिः</summary>

स्वर्गखण्डं समाकर्ण्य महापातकिनोपि ये  
मुच्यन्ते तेपि पापेभ्यस्त्वचो जीर्णाद्यथोरगाः ॥ १० ॥
</details>

<details><summary>मूलम्</summary>

स्वर्गखण्डं समाकर्ण्य महापातकिनोपि ये  
मुच्यन्ते तेपि पापेभ्यस्त्वचो जीर्णाद्यथोरगाः ॥ १० ॥
</details>



<details open><summary>विश्वास-प्रस्तुतिः</summary>

अपि चेत्सुदुराचारः सर्वधर्मबहिष्कृतः  
आदिस्वर्गं समाकर्ण्य यत्फलं समवाप्नुयात् ॥ ११ ॥
</details>

<details><summary>मूलम्</summary>

अपि चेत्सुदुराचारः सर्वधर्मबहिष्कृतः  
आदिस्वर्गं समाकर्ण्य यत्फलं समवाप्नुयात् ॥ ११ ॥
</details>



<details open><summary>विश्वास-प्रस्तुतिः</summary>

आदिस्वर्गमिदं श्रुत्वा तत्फलं लभते नरः  
माघेमासे प्रयागे तु स्नात्वा प्रतिदिनं नरः ॥ १२ ॥
</details>

<details><summary>मूलम्</summary>

आदिस्वर्गमिदं श्रुत्वा तत्फलं लभते नरः  
माघेमासे प्रयागे तु स्नात्वा प्रतिदिनं नरः ॥ १२ ॥
</details>



<details open><summary>विश्वास-प्रस्तुतिः</summary>

यथा पापात्प्रमुच्येत तथा हि श्रवणाद्भवेत्  
दत्ता तेन स्वर्णतुला दत्ता चैव धराखिला ॥ १३ ॥
</details>

<details><summary>मूलम्</summary>

यथा पापात्प्रमुच्येत तथा हि श्रवणाद्भवेत्  
दत्ता तेन स्वर्णतुला दत्ता चैव धराखिला ॥ १३ ॥
</details>



<details open><summary>विश्वास-प्रस्तुतिः</summary>

कृतं वितरणं तेन द्ररिद्रे यत्कृतमृणम्  
हरेर्नामसहस्राणि पठितानि ह्यभीक्ष्णशः ॥ १४ ॥
</details>

<details><summary>मूलम्</summary>

कृतं वितरणं तेन द्ररिद्रे यत्कृतमृणम्  
हरेर्नामसहस्राणि पठितानि ह्यभीक्ष्णशः ॥ १४ ॥
</details>



<details open><summary>विश्वास-प्रस्तुतिः</summary>

सर्वेवे दास्तथाधीतास्तत्तत्कर्मकृतं तथा  
अध्यापकाश्च बहवः स्थापिता वृत्तिदानतः ॥ १५ ॥
</details>

<details><summary>मूलम्</summary>

सर्वेवे दास्तथाधीतास्तत्तत्कर्मकृतं तथा  
अध्यापकाश्च बहवः स्थापिता वृत्तिदानतः ॥ १५ ॥
</details>



<details open><summary>विश्वास-प्रस्तुतिः</summary>

अभयं भयलोकेभ्यो दत्तं तेन तथा द्विजाः  
गुणवन्तो ज्ञानवन्तो धर्मवन्तोनुमानिताः ॥ १६ ॥
</details>

<details><summary>मूलम्</summary>

अभयं भयलोकेभ्यो दत्तं तेन तथा द्विजाः  
गुणवन्तो ज्ञानवन्तो धर्मवन्तोनुमानिताः ॥ १६ ॥
</details>



<details open><summary>विश्वास-प्रस्तुतिः</summary>

मेषकर्कटयोर्मध्ये तोयं दत्तं सुशीतलम्  
ब्राह्मणार्थे गवार्थे च प्राणास्त्यक्ताश्च तेन हि ॥ १७ ॥
</details>

<details><summary>मूलम्</summary>

मेषकर्कटयोर्मध्ये तोयं दत्तं सुशीतलम्  
ब्राह्मणार्थे गवार्थे च प्राणास्त्यक्ताश्च तेन हि ॥ १७ ॥
</details>



<details open><summary>विश्वास-प्रस्तुतिः</summary>

अन्यानि च सुकर्माणि कृतानि तेन धीमता  
येनादिखण्डं सदसि श्रुतं संश्रावितं तथा ॥ १८ ॥
</details>

<details><summary>मूलम्</summary>

अन्यानि च सुकर्माणि कृतानि तेन धीमता  
येनादिखण्डं सदसि श्रुतं संश्रावितं तथा ॥ १८ ॥
</details>



<details open><summary>विश्वास-प्रस्तुतिः</summary>

स्वर्गखण्डं समाधीत्य नानाभोगान्समश्नुते  
अन्तःपुरगनारीणां सुखसुप्तः प्रबुध्यते ॥ १९ ॥
</details>

<details><summary>मूलम्</summary>

स्वर्गखण्डं समाधीत्य नानाभोगान्समश्नुते  
अन्तःपुरगनारीणां सुखसुप्तः प्रबुध्यते ॥ १९ ॥
</details>



<details open><summary>विश्वास-प्रस्तुतिः</summary>

किङ्किणीरवसन्नादैस्तथा मधुरभाषणैः  
इन्द्रस्यार्धासनं भुङ्क्ते इन्द्रलोके वसेच्चिरम् ॥ २० ॥
</details>

<details><summary>मूलम्</summary>

किङ्किणीरवसन्नादैस्तथा मधुरभाषणैः  
इन्द्रस्यार्धासनं भुङ्क्ते इन्द्रलोके वसेच्चिरम् ॥ २० ॥
</details>



<details open><summary>विश्वास-प्रस्तुतिः</summary>

ततः सूर्यस्य भवनं चन्द्रलोकं ततो व्रजेत्  
सप्तर्षिभवने भोगान्भुक्त्वा याति ततो ध्रुवम् ॥ २१ ॥
</details>

<details><summary>मूलम्</summary>

ततः सूर्यस्य भवनं चन्द्रलोकं ततो व्रजेत्  
सप्तर्षिभवने भोगान्भुक्त्वा याति ततो ध्रुवम् ॥ २१ ॥
</details>



<details open><summary>विश्वास-प्रस्तुतिः</summary>

ततश्च ब्रह्मणो लोकं प्राप्य तेजोमयं वपुः  
तत्रैव ज्ञानमासाद्य निर्वाणं परमृच्छति ॥ २२ ॥
</details>

<details><summary>मूलम्</summary>

ततश्च ब्रह्मणो लोकं प्राप्य तेजोमयं वपुः  
तत्रैव ज्ञानमासाद्य निर्वाणं परमृच्छति ॥ २२ ॥
</details>



<details open><summary>विश्वास-प्रस्तुतिः</summary>

सद्भिः सह वसेद्धीमान्सत्तीर्थे स्नानमाचरेत्  
कुर्यादेव सदालापं सच्छास्त्रं शृणुयान्नरः ॥ २३ ॥
</details>

<details><summary>मूलम्</summary>

सद्भिः सह वसेद्धीमान्सत्तीर्थे स्नानमाचरेत्  
कुर्यादेव सदालापं सच्छास्त्रं शृणुयान्नरः ॥ २३ ॥
</details>



<details open><summary>विश्वास-प्रस्तुतिः</summary>

तत्र पाद्मं महाशास्त्रं सर्वाम्नायफलप्रदम्  
स्वर्गखण्डं च तन्मध्ये महापुण्यफलप्रदम् ॥ २४ ॥
</details>

<details><summary>मूलम्</summary>

तत्र पाद्मं महाशास्त्रं सर्वाम्नायफलप्रदम्  
स्वर्गखण्डं च तन्मध्ये महापुण्यफलप्रदम् ॥ २४ ॥
</details>



<details open><summary>विश्वास-प्रस्तुतिः</summary>

भजध्वं गोविन्दं नमत हरिमेकं सुरवरं गमिष्यध्वं लोकानतिविमलभोगानतितराम्  
शृणुध्वं हे लोका वदत हरिनामैकमतुलं यदीच्छावीचीनां सुखतरणमिष्टानि लभत ॥ २५ ॥
</details>

<details><summary>मूलम्</summary>

भजध्वं गोविन्दं नमत हरिमेकं सुरवरं गमिष्यध्वं लोकानतिविमलभोगानतितराम्  
शृणुध्वं हे लोका वदत हरिनामैकमतुलं यदीच्छावीचीनां सुखतरणमिष्टानि लभत ॥ २५ ॥
</details>


इति श्रीपाद्मे महापुराणे स्वर्गखण्डे द्विषष्टितमोऽध्यायः ६२