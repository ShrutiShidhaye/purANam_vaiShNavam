+++
title = "०९२"

+++
अथ द्विनवतितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

भगवंश्चञ्चलं चित्तं मनुष्याणामहर्निशम्।  
विषयासङ्गदुर्दुष्टं पापायैव प्रवर्तते ॥१॥
</details>

<details><summary>मूलम्</summary>

भगवंश्चञ्चलं चित्तं मनुष्याणामहर्निशम्।  
विषयासङ्गदुर्दुष्टं पापायैव प्रवर्तते ॥१॥
</details>


<details open><summary>विश्वास-प्रस्तुतिः</summary>

मौनेन वाचिकं पापं पुम्भिर्ब्रह्मन्निवर्त्यते।  
शारीरमप्यकरणात्सुनिवर्त्यं मतं मम ॥२॥
</details>

<details><summary>मूलम्</summary>

मौनेन वाचिकं पापं पुम्भिर्ब्रह्मन्निवर्त्यते।  
शारीरमप्यकरणात्सुनिवर्त्यं मतं मम ॥२॥
</details>


<details open><summary>विश्वास-प्रस्तुतिः</summary>

यत्त्वेतन्मानसं पापं मनुष्यैस्तन्महामते।  
दुर्निवर्त्यमहं मन्ये चञ्चलं हि मनो यतः ॥३॥
</details>

<details><summary>मूलम्</summary>

यत्त्वेतन्मानसं पापं मनुष्यैस्तन्महामते।  
दुर्निवर्त्यमहं मन्ये चञ्चलं हि मनो यतः ॥३॥
</details>


<details open><summary>विश्वास-प्रस्तुतिः</summary>

तदहं श्रोतुमिच्छामि मनुष्यैर्दुर्विचिन्तितैः।  
यत्स्मर्तव्यं च जप्यं च मानसाघप्रशान्तये ॥४॥
</details>

<details><summary>मूलम्</summary>

तदहं श्रोतुमिच्छामि मनुष्यैर्दुर्विचिन्तितैः।  
यत्स्मर्तव्यं च जप्यं च मानसाघप्रशान्तये ॥४॥
</details>

शौनक उवाच।  

<details open><summary>विश्वास-प्रस्तुतिः</summary>

त्वद्युक्तोऽयमनुप्रश्नः साध्वेतद्भवतोदितम्।  
चआद्धि चित्तानां मानसं बहु पातकम् ॥५॥
</details>

<details><summary>मूलम्</summary>

त्वद्युक्तोऽयमनुप्रश्नः साध्वेतद्भवतोदितम्।  
चआद्धि चित्तानां मानसं बहु पातकम् ॥५॥
</details>


<details open><summary>विश्वास-प्रस्तुतिः</summary>

भूमौ तृणमसङ्ख्यातं यथा च दिवि तारकाः।  
तथा पापमसङ्ख्येयं चेतसा क्रियते तु यत् ॥६॥
</details>

<details><summary>मूलम्</summary>

भूमौ तृणमसङ्ख्यातं यथा च दिवि तारकाः।  
तथा पापमसङ्ख्येयं चेतसा क्रियते तु यत् ॥६॥
</details>


<details open><summary>विश्वास-प्रस्तुतिः</summary>

परदारपरद्रव्यपरहिंसासु मानसम्।  
अहर्निशं मनुष्याणां सातत्येन प्रवर्तते ॥७॥
</details>

<details><summary>मूलम्</summary>

परदारपरद्रव्यपरहिंसासु मानसम्।  
अहर्निशं मनुष्याणां सातत्येन प्रवर्तते ॥७॥
</details>


<details open><summary>विश्वास-प्रस्तुतिः</summary>

यद्यस्योपशमो राजन्भुवि न क्रियते नृभिः।  
तन्नास्ति नरकोत्तारो वर्षकोटीशतैरपि ॥८॥
</details>

<details><summary>मूलम्</summary>

यद्यस्योपशमो राजन्भुवि न क्रियते नृभिः।  
तन्नास्ति नरकोत्तारो वर्षकोटीशतैरपि ॥८॥
</details>


<details open><summary>विश्वास-प्रस्तुतिः</summary>

तदस्य प्रशमायालं प्रायश्चित्तं नराधिप।  
शृणुष्व येन चित्तोत्थं सद्यः पापं व्यपोहति ॥९॥
</details>

<details><summary>मूलम्</summary>

तदस्य प्रशमायालं प्रायश्चित्तं नराधिप।  
शृणुष्व येन चित्तोत्थं सद्यः पापं व्यपोहति ॥९॥
</details>


<details open><summary>विश्वास-प्रस्तुतिः</summary>

ॐ नमो वासुदेवाय पुरुषाय महात्मने।  
हिरण्यरेतसेऽचिन्त्यस्वरूपायातिवेधसे ॥१०॥
</details>

<details><summary>मूलम्</summary>

ॐ नमो वासुदेवाय पुरुषाय महात्मने।  
हिरण्यरेतसेऽचिन्त्यस्वरूपायातिवेधसे ॥१०॥
</details>


<details open><summary>विश्वास-प्रस्तुतिः</summary>

विष्णवे जिष्णवे नित्यं शान्तायानघरूपिणे।  
सर्वस्थित्यन्तकरणव्रतिने पीतवाससे ॥११॥
</details>

<details><summary>मूलम्</summary>

विष्णवे जिष्णवे नित्यं शान्तायानघरूपिणे।  
सर्वस्थित्यन्तकरणव्रतिने पीतवाससे ॥११॥
</details>


<details open><summary>विश्वास-प्रस्तुतिः</summary>

नारायणाय विश्वाय विश्वेशायेश्वराय च।  
नमः कमलकिञ्जल्कसुवर्णमुकुटाय च ॥१२॥
</details>

<details><summary>मूलम्</summary>

नारायणाय विश्वाय विश्वेशायेश्वराय च।  
नमः कमलकिञ्जल्कसुवर्णमुकुटाय च ॥१२॥
</details>


<details open><summary>विश्वास-प्रस्तुतिः</summary>

केशवायातिसूक्ष्माय ब्रह्ममूर्तिमते नमः।  
नमः परमकल्याणकल्याणायात्मयोनये ॥१३॥
</details>

<details><summary>मूलम्</summary>

केशवायातिसूक्ष्माय ब्रह्ममूर्तिमते नमः।  
नमः परमकल्याणकल्याणायात्मयोनये ॥१३॥
</details>


<details open><summary>विश्वास-प्रस्तुतिः</summary>

जनार्दनाय देवाय श्रीधराय सुमेधसे।  
महात्मने वरेण्याय नमः पङ्कजनाभये ॥१४॥
</details>

<details><summary>मूलम्</summary>

जनार्दनाय देवाय श्रीधराय सुमेधसे।  
महात्मने वरेण्याय नमः पङ्कजनाभये ॥१४॥
</details>


<details open><summary>विश्वास-प्रस्तुतिः</summary>

स्मृतमात्राघघाताय कृष्णायाक्लिष्टकर्मणे।  
नमो नताय नम्रेशैरशेषैर्वासवादिभिः ॥१५॥
</details>

<details><summary>मूलम्</summary>

स्मृतमात्राघघाताय कृष्णायाक्लिष्टकर्मणे।  
नमो नताय नम्रेशैरशेषैर्वासवादिभिः ॥१५॥
</details>


<details open><summary>विश्वास-प्रस्तुतिः</summary>

नमो मायाविने तुभ्यं हरये हरिमेधसे।  
हिरण्यगर्भगर्भाय जगतः कारणात्मने ॥१६॥
</details>

<details><summary>मूलम्</summary>

नमो मायाविने तुभ्यं हरये हरिमेधसे।  
हिरण्यगर्भगर्भाय जगतः कारणात्मने ॥१६॥
</details>


<details open><summary>विश्वास-प्रस्तुतिः</summary>

गोविन्दायादिभूताय श्रादीनां महात्मने।  
नमो भूतात्मभूताय आत्मने परमात्मने ॥१७॥
</details>

<details><summary>मूलम्</summary>

गोविन्दायादिभूताय श्रादीनां महात्मने।  
नमो भूतात्मभूताय आत्मने परमात्मने ॥१७॥
</details>


<details open><summary>विश्वास-प्रस्तुतिः</summary>

अच्युताय नमो नित्यमनन्ताय नमो नमः।  
दामोदराय शुचये यज्ञेशाय नमो नमः ॥१८॥
</details>

<details><summary>मूलम्</summary>

अच्युताय नमो नित्यमनन्ताय नमो नमः।  
दामोदराय शुचये यज्ञेशाय नमो नमः ॥१८॥
</details>


<details open><summary>विश्वास-प्रस्तुतिः</summary>

नमो मायापटच्छन्नजगद्धाम्ने महात्मने।  
हृषीकेशाय चेशाय सर्वभूतात्मरूपिणे ॥१९॥
</details>

<details><summary>मूलम्</summary>

नमो मायापटच्छन्नजगद्धाम्ने महात्मने।  
हृषीकेशाय चेशाय सर्वभूतात्मरूपिणे ॥१९॥
</details>


<details open><summary>विश्वास-प्रस्तुतिः</summary>

दयालवे नमो नित्यं कपिलाय सुमेधसे।  
संसारसागरोत्तारज्ञानपोतप्रदायिने ॥२०॥
</details>

<details><summary>मूलम्</summary>

दयालवे नमो नित्यं कपिलाय सुमेधसे।  
संसारसागरोत्तारज्ञानपोतप्रदायिने ॥२०॥
</details>


<details open><summary>विश्वास-प्रस्तुतिः</summary>

अकुण्ठमतये धात्रे सर्गस्थित्यन्तकर्मणि।  
करालसौम्यरूपाय वैकुण्ठाय नमो नमः ॥२१॥
</details>

<details><summary>मूलम्</summary>

अकुण्ठमतये धात्रे सर्गस्थित्यन्तकर्मणि।  
करालसौम्यरूपाय वैकुण्ठाय नमो नमः ॥२१॥
</details>


<details open><summary>विश्वास-प्रस्तुतिः</summary>

यथा हि वासुदेवेति प्रोक्ते नश्यति पातकम्।  
तथा विलयमभ्येतु ममैतद्दुर्विचिन्तितम् ॥२२॥
</details>

<details><summary>मूलम्</summary>

यथा हि वासुदेवेति प्रोक्ते नश्यति पातकम्।  
तथा विलयमभ्येतु ममैतद्दुर्विचिन्तितम् ॥२२॥
</details>


<details open><summary>विश्वास-प्रस्तुतिः</summary>

यथा न विष्णुभक्तेषु पापमाप्नोति संस्थितिम्।  
तथा विनाशमभ्येतु ममैतद्दुर्विचिन्तितम् ॥२३॥
</details>

<details><summary>मूलम्</summary>

यथा न विष्णुभक्तेषु पापमाप्नोति संस्थितिम्।  
तथा विनाशमभ्येतु ममैतद्दुर्विचिन्तितम् ॥२३॥
</details>


<details open><summary>विश्वास-प्रस्तुतिः</summary>

स्मृतमात्रो यथा विष्णुः सर्वं पापं व्यपोहति।  
तथा प्रणाशमभ्येतु ममैतद्दुर्विचिन्तितम् ॥२४॥
</details>

<details><summary>मूलम्</summary>

स्मृतमात्रो यथा विष्णुः सर्वं पापं व्यपोहति।  
तथा प्रणाशमभ्येतु ममैतद्दुर्विचिन्तितम् ॥२४॥
</details>


<details open><summary>विश्वास-प्रस्तुतिः</summary>

यथा सर्वत्रगो विष्णुस्तत्र सर्वं च संस्थितम्।  
उपयातु तथा नाशं ममाघं चित्तसम्भवम् ॥२५॥
</details>

<details><summary>मूलम्</summary>

यथा सर्वत्रगो विष्णुस्तत्र सर्वं च संस्थितम्।  
उपयातु तथा नाशं ममाघं चित्तसम्भवम् ॥२५॥
</details>


<details open><summary>विश्वास-प्रस्तुतिः</summary>

पापं प्रणाशं मम सम्प्रयातु यन्मानसं यच्च करोमि वाचा।  
शारीरमप्याचरितं च यन्मे स्मृते जगद्धातरि वासुदेवे ॥२६॥
</details>

<details><summary>मूलम्</summary>

पापं प्रणाशं मम सम्प्रयातु यन्मानसं यच्च करोमि वाचा।  
शारीरमप्याचरितं च यन्मे स्मृते जगद्धातरि वासुदेवे ॥२६॥
</details>


<details open><summary>विश्वास-प्रस्तुतिः</summary>

प्रयान्तु दोषा मम नाशमाशु रागादयः कारणकारणेशे।  
विज्ञानदीपामलमार्गदृश्ये स्मृते जगद्धातरि वासुदेवे ॥२७॥
</details>

<details><summary>मूलम्</summary>

प्रयान्तु दोषा मम नाशमाशु रागादयः कारणकारणेशे।  
विज्ञानदीपामलमार्गदृश्ये स्मृते जगद्धातरि वासुदेवे ॥२७॥
</details>


<details open><summary>विश्वास-प्रस्तुतिः</summary>

भवन्तु भद्राणि समस्तदोषाः प्रयान्तु नाशं जगतोऽखिलस्य।  
मयाद्य भक्त्या परमेश्वरेशे स्मृते जगद्धातरि वासुदेवे ॥२८॥
</details>

<details><summary>मूलम्</summary>

भवन्तु भद्राणि समस्तदोषाः प्रयान्तु नाशं जगतोऽखिलस्य।  
मयाद्य भक्त्या परमेश्वरेशे स्मृते जगद्धातरि वासुदेवे ॥२८॥
</details>


<details open><summary>विश्वास-प्रस्तुतिः</summary>

ये भूतले ये दिवि येऽन्तरिक्षे रसातले प्राणिगणाश्च केचित्।  
भवन्तु ते सिद्धियुजो मयाद्य स्मृते जगद्धातरि वासुदेवे ॥२९॥
</details>

<details><summary>मूलम्</summary>

ये भूतले ये दिवि येऽन्तरिक्षे रसातले प्राणिगणाश्च केचित्।  
भवन्तु ते सिद्धियुजो मयाद्य स्मृते जगद्धातरि वासुदेवे ॥२९॥
</details>


<details open><summary>विश्वास-प्रस्तुतिः</summary>

पुष्यन्तु मैत्रीं विरमन्तु रागादुज्झन्तु लोभं क्षमिणो भवन्तु।  
आब्रह्मवृक्षान्तरगा मयाद्य स्मृते जगद्धातरि वासुदेवे ॥३०॥
</details>

<details><summary>मूलम्</summary>

पुष्यन्तु मैत्रीं विरमन्तु रागादुज्झन्तु लोभं क्षमिणो भवन्तु।  
आब्रह्मवृक्षान्तरगा मयाद्य स्मृते जगद्धातरि वासुदेवे ॥३०॥
</details>


<details open><summary>विश्वास-प्रस्तुतिः</summary>

ये प्राणिनः कुत्रचिदत्र सन्ति ब्रह्माण्डमध्ये परतश्च केचित्।  
ते यान्तु सिद्धिं परमां मयाद्य स्मृते जगद्धातरि वासुदेवे ॥३१॥
</details>

<details><summary>मूलम्</summary>

ये प्राणिनः कुत्रचिदत्र सन्ति ब्रह्माण्डमध्ये परतश्च केचित्।  
ते यान्तु सिद्धिं परमां मयाद्य स्मृते जगद्धातरि वासुदेवे ॥३१॥
</details>


<details open><summary>विश्वास-प्रस्तुतिः</summary>

अज्ञानिनो ज्ञानविदो भवन्तु प्रशान्तिभाजः सततोग्रचित्ताः।  
कुर्वन्तु भक्तिं परमामनन्ते मत्स्तोत्रतुष्टस्य हरेः प्रसादात् ॥३२॥
</details>

<details><summary>मूलम्</summary>

अज्ञानिनो ज्ञानविदो भवन्तु प्रशान्तिभाजः सततोग्रचित्ताः।  
कुर्वन्तु भक्तिं परमामनन्ते मत्स्तोत्रतुष्टस्य हरेः प्रसादात् ॥३२॥
</details>


<details open><summary>विश्वास-प्रस्तुतिः</summary>

शृण्वन्ति ये मे पठतस्तथान्ये पश्यन्ति ये मामिदमीरयन्तम्।  
देवासुराद्या मनुजास्तिरश्चो भवन्तु तेऽप्यच्युतयोगभाजः ॥३३॥
</details>

<details><summary>मूलम्</summary>

शृण्वन्ति ये मे पठतस्तथान्ये पश्यन्ति ये मामिदमीरयन्तम्।  
देवासुराद्या मनुजास्तिरश्चो भवन्तु तेऽप्यच्युतयोगभाजः ॥३३॥
</details>


<details open><summary>विश्वास-प्रस्तुतिः</summary>

ये चापि मूका विकलेन्द्रियत्वाच्छृण्वन्ति नो नैव विलोकयन्ति।  
पश्वादयः कीटपिपीलिकाश्च भवन्तु तेऽप्यच्युतयोगभाजः ॥३४॥
</details>

<details><summary>मूलम्</summary>

ये चापि मूका विकलेन्द्रियत्वाच्छृण्वन्ति नो नैव विलोकयन्ति।  
पश्वादयः कीटपिपीलिकाश्च भवन्तु तेऽप्यच्युतयोगभाजः ॥३४॥
</details>


<details open><summary>विश्वास-प्रस्तुतिः</summary>

नामस्वनन्तस्य च कीर्तितेषु यदत्र पुण्यं जगतः प्रसूतेः।  
तेनाविवेकोपहतात्मबोधा भवन्तु पुंसां मतयः सुशीलाः ॥३५॥
</details>

<details><summary>मूलम्</summary>

नामस्वनन्तस्य च कीर्तितेषु यदत्र पुण्यं जगतः प्रसूतेः।  
तेनाविवेकोपहतात्मबोधा भवन्तु पुंसां मतयः सुशीलाः ॥३५॥
</details>


<details open><summary>विश्वास-प्रस्तुतिः</summary>

ये दुःखितास्ते सुखिनो भवन्तु द्वेषान्विता मैत्रगुणोपपन्नाः।  
सत्यार्जवाद्यास्त्वनृता विमाया मत्संस्तवाराधितकृष्णदृष्टाः ॥३६॥
</details>

<details><summary>मूलम्</summary>

ये दुःखितास्ते सुखिनो भवन्तु द्वेषान्विता मैत्रगुणोपपन्नाः।  
सत्यार्जवाद्यास्त्वनृता विमाया मत्संस्तवाराधितकृष्णदृष्टाः ॥३६॥
</details>


<details open><summary>विश्वास-प्रस्तुतिः</summary>

नश्यन्तु दुःखानि जगत्यपैतु लोभादिको दोषगुणः प्रजाभ्यः।  
यथात्मनि भ्रातरि चात्मजे च तथा जनस्यास्तु जनेऽपि हार्दम् ॥३७॥
</details>

<details><summary>मूलम्</summary>

नश्यन्तु दुःखानि जगत्यपैतु लोभादिको दोषगुणः प्रजाभ्यः।  
यथात्मनि भ्रातरि चात्मजे च तथा जनस्यास्तु जनेऽपि हार्दम् ॥३७॥
</details>


<details open><summary>विश्वास-प्रस्तुतिः</summary>

संसारवैद्येऽखिलदोषहानिविचक्षणे निर्वृतिहेतुभूते।  
संसारबन्धाः शिथिलीभवन्तु हृदि स्थिते सर्वजनस्य विष्णौ ॥३८॥
</details>

<details><summary>मूलम्</summary>

संसारवैद्येऽखिलदोषहानिविचक्षणे निर्वृतिहेतुभूते।  
संसारबन्धाः शिथिलीभवन्तु हृदि स्थिते सर्वजनस्य विष्णौ ॥३८॥
</details>


<details open><summary>विश्वास-प्रस्तुतिः</summary>

एतत्पठन्पार्थिव सर्वपापैर्विमुच्यते विष्णुपरः सदैव।  
प्राप्नोति सिद्धिं विपुलं महर्द्धिं न चाप्यनर्थेषु मतिं करोति ॥३९॥
</details>

<details><summary>मूलम्</summary>

एतत्पठन्पार्थिव सर्वपापैर्विमुच्यते विष्णुपरः सदैव।  
प्राप्नोति सिद्धिं विपुलं महर्द्धिं न चाप्यनर्थेषु मतिं करोति ॥३९॥
</details>


<details open><summary>विश्वास-प्रस्तुतिः</summary>

उद्दिश्य सत्त्वानि च यानि यानि स्तोत्रं पठन्ते कृपया मनुष्याः।  
सर्वाणि तान्यप्रतिघा भवन्ति प्रयान्ति सिद्धिं भगवत्प्रसादात् ॥४०॥
</details>

<details><summary>मूलम्</summary>

उद्दिश्य सत्त्वानि च यानि यानि स्तोत्रं पठन्ते कृपया मनुष्याः।  
सर्वाणि तान्यप्रतिघा भवन्ति प्रयान्ति सिद्धिं भगवत्प्रसादात् ॥४०॥
</details>


<details open><summary>विश्वास-प्रस्तुतिः</summary>

तस्मात्त्वयैतत्सततं निशासु दिनेषु चैवेश्वर माधवस्य।  
सङ्कीर्तनं कार्यमशेषपापविमोक्षहेतोरभवाय चैव ॥४१॥
</details>

<details><summary>मूलम्</summary>

तस्मात्त्वयैतत्सततं निशासु दिनेषु चैवेश्वर माधवस्य।  
सङ्कीर्तनं कार्यमशेषपापविमोक्षहेतोरभवाय चैव ॥४१॥
</details>


<details open><summary>विश्वास-प्रस्तुतिः</summary>

इति सकलजनोपकारकारी हरिचरणाब्जविनिष्टशुद्धबुद्धिः।  
पठति खलु महीप यो मनुष्यः स लयमुपैति हरौ हृताखिलाघः ॥४२॥
</details>

<details><summary>मूलम्</summary>

इति सकलजनोपकारकारी हरिचरणाब्जविनिष्टशुद्धबुद्धिः।  
पठति खलु महीप यो मनुष्यः स लयमुपैति हरौ हृताखिलाघः ॥४२॥
</details>

इति विष्णुधर्मेषु पापप्रणाशनस्तवः।  
