+++
title = "०८६"

+++
अथ षडशीतितमोऽध्यायः।  
वसिष्ठ उवाच।  

<details open><summary>विश्वास-प्रस्तुतिः</summary>

तिलधेनुं प्रवक्ष्यामि केशवप्रीणनाय या।  
दत्ता भवति यश्चास्या नरेन्द्रविधिरुत्तमः ॥१॥
</details>

<details><summary>मूलम्</summary>

तिलधेनुं प्रवक्ष्यामि केशवप्रीणनाय या।  
दत्ता भवति यश्चास्या नरेन्द्रविधिरुत्तमः ॥१॥
</details>

फलमाप्नोति राजेन्द्रतद्वद्वा विधिवत्तदा।  

<details open><summary>विश्वास-प्रस्तुतिः</summary>

यां दत्त्वा ब्रह्महा गोघ्नः पितृघ्नो गुरुतल्पगः।  
आगारदाही गरदः सर्वपापरतोऽपि वा ॥२॥
</details>

<details><summary>मूलम्</summary>

यां दत्त्वा ब्रह्महा गोघ्नः पितृघ्नो गुरुतल्पगः।  
आगारदाही गरदः सर्वपापरतोऽपि वा ॥२॥
</details>


<details open><summary>विश्वास-प्रस्तुतिः</summary>

महापातकयुक्तो यो युक्तो यश्चोपपातकैः।  
स मुच्यतेऽखिलैः पापैर्विष्णुलोकं स गच्छति ॥३॥
</details>

<details><summary>मूलम्</summary>

महापातकयुक्तो यो युक्तो यश्चोपपातकैः।  
स मुच्यतेऽखिलैः पापैर्विष्णुलोकं स गच्छति ॥३॥
</details>


<details open><summary>विश्वास-प्रस्तुतिः</summary>

स्वनुलिप्ते महीपृष्टे वस्त्राजिनसमावृते।  
धेनुं तिलमयीं कृत्वा सर्वरत्नैः समन्विताम् ॥४॥
</details>

<details><summary>मूलम्</summary>

स्वनुलिप्ते महीपृष्टे वस्त्राजिनसमावृते।  
धेनुं तिलमयीं कृत्वा सर्वरत्नैः समन्विताम् ॥४॥
</details>


<details open><summary>विश्वास-प्रस्तुतिः</summary>

सुवर्णशृङ्गीं रौप्यखुरां गन्धघ्राणवतीं शुभाम्।  
मृष्टान्नजिह्वां कुर्वीत गुडास्यां सूत्रकम्बलाम् ॥५॥
</details>

<details><summary>मूलम्</summary>

सुवर्णशृङ्गीं रौप्यखुरां गन्धघ्राणवतीं शुभाम्।  
मृष्टान्नजिह्वां कुर्वीत गुडास्यां सूत्रकम्बलाम् ॥५॥
</details>


<details open><summary>विश्वास-प्रस्तुतिः</summary>

इक्षुपादां ताम्रपृष्ठां कुर्यान्मुक्ताफलेक्षणाम्।  
प्रशस्तपत्रश्रवणां फलदन्तवतीं शुभाम् ॥६॥
</details>

<details><summary>मूलम्</summary>

इक्षुपादां ताम्रपृष्ठां कुर्यान्मुक्ताफलेक्षणाम्।  
प्रशस्तपत्रश्रवणां फलदन्तवतीं शुभाम् ॥६॥
</details>

स्रग्दामपुच्छां कुर्वीत नवनीतस्तनान्विताम्।  

<details open><summary>विश्वास-प्रस्तुतिः</summary>

फलैर्मनोहरैर्भक्षैर्मणिमुक्ताफलान्विताम्।  
तिलद्रोणेन कुर्वीत आढकेन तु वत्सकम् ॥७॥
</details>

<details><summary>मूलम्</summary>

फलैर्मनोहरैर्भक्षैर्मणिमुक्ताफलान्विताम्।  
तिलद्रोणेन कुर्वीत आढकेन तु वत्सकम् ॥७॥
</details>

शुभवस्त्रयुगच्छन्नां चारुच्छत्त्रसमन्विताम्।  

<details open><summary>विश्वास-प्रस्तुतिः</summary>

ईदृक्संस्थानसम्पन्नां कृत्वा श्राद्धसमन्वितः।  
कांस्योपदोहनां दद्यात्केशवः प्रीयतामिति ॥८॥
</details>

<details><summary>मूलम्</summary>

ईदृक्संस्थानसम्पन्नां कृत्वा श्राद्धसमन्वितः।  
कांस्योपदोहनां दद्यात्केशवः प्रीयतामिति ॥८॥
</details>


<details open><summary>विश्वास-प्रस्तुतिः</summary>

सम्यगुच्चार्य विधिना दत्त्वैतेन नराधिप।  
सर्वपापविनिर्मुक्तः पितरं सपितामहम् ॥९॥
</details>

<details><summary>मूलम्</summary>

सम्यगुच्चार्य विधिना दत्त्वैतेन नराधिप।  
सर्वपापविनिर्मुक्तः पितरं सपितामहम् ॥९॥
</details>

प्रपितामहं तथा पूर्वं पुरुषाणां चतुष्टयम्।  

<details open><summary>विश्वास-प्रस्तुतिः</summary>

आत्मानं तनयं पौत्रं तदधस्तु चतुष्टयम्।  
तारयत्यवनीपाल तिलधेनुप्रदो नरः ॥१०॥
</details>

<details><summary>मूलम्</summary>

आत्मानं तनयं पौत्रं तदधस्तु चतुष्टयम्।  
तारयत्यवनीपाल तिलधेनुप्रदो नरः ॥१०॥
</details>


<details open><summary>विश्वास-प्रस्तुतिः</summary>

यश्च गृह्णाति विधिवत्तस्याप्येवंविधान्कुलान्।  
चतुर्दश तथा चैव ददतश्चानुमोदकाः ॥११॥
</details>

<details><summary>मूलम्</summary>

यश्च गृह्णाति विधिवत्तस्याप्येवंविधान्कुलान्।  
चतुर्दश तथा चैव ददतश्चानुमोदकाः ॥११॥
</details>


<details open><summary>विश्वास-प्रस्तुतिः</summary>

दीयमानां प्रपश्यन्ति तिलधेनुं च ये नराः।  
तेऽप्यशेषाघनिर्मुक्ताः प्रयान्ति परमां गतिम् ॥१२॥
</details>

<details><summary>मूलम्</summary>

दीयमानां प्रपश्यन्ति तिलधेनुं च ये नराः।  
तेऽप्यशेषाघनिर्मुक्ताः प्रयान्ति परमां गतिम् ॥१२॥
</details>


<details open><summary>विश्वास-प्रस्तुतिः</summary>

प्रशान्ताय सुशीलाय तथामत्सरिणे बुधः।  
तिलधेनुं नरो दद्याद्वेदस्नाताय धर्मिणे ॥१३॥
</details>

<details><summary>मूलम्</summary>

प्रशान्ताय सुशीलाय तथामत्सरिणे बुधः।  
तिलधेनुं नरो दद्याद्वेदस्नाताय धर्मिणे ॥१३॥
</details>


<details open><summary>विश्वास-प्रस्तुतिः</summary>

त्रिरात्रं यस्तिलाहारस्तिलधेनुं प्रयच्छति।  
दत्त्वैकरात्रं च पुनस्तिलानत्ति नरेश्वर ॥१४॥
</details>

<details><summary>मूलम्</summary>

त्रिरात्रं यस्तिलाहारस्तिलधेनुं प्रयच्छति।  
दत्त्वैकरात्रं च पुनस्तिलानत्ति नरेश्वर ॥१४॥
</details>


<details open><summary>विश्वास-प्रस्तुतिः</summary>

दातुर्विशुद्धपापस्य तस्य पुण्यवतो नृप।  
चान्द्रायणादभ्यधिकं शस्तं तत्तिलभक्षणम् ॥१५॥
</details>

<details><summary>मूलम्</summary>

दातुर्विशुद्धपापस्य तस्य पुण्यवतो नृप।  
चान्द्रायणादभ्यधिकं शस्तं तत्तिलभक्षणम् ॥१५॥
</details>

इति विष्णुधर्मेषु तिलधेनुविधिः।  
