+++
title = "०५०"

+++
अथ पञ्चाशोऽध्यायः।  
युधिष्ठिर उवाच।  

<details open><summary>विश्वास-प्रस्तुतिः</summary>

त्रैलोक्य कृष्ण भूतानां सर्वलोकात्मको ह्यसि।  
नॄणां यदुवरश्रेष्ठ तुष्यसे केन कर्मणा ॥१॥
</details>

<details><summary>मूलम्</summary>

त्रैलोक्य कृष्ण भूतानां सर्वलोकात्मको ह्यसि।  
नॄणां यदुवरश्रेष्ठ तुष्यसे केन कर्मणा ॥१॥
</details>

भगवानुवाच।  

<details open><summary>विश्वास-प्रस्तुतिः</summary>

ब्राह्मणैः पूजितैर्नित्यं पूजितोऽहं न संशयः।  
निर्भर्त्सितैश्च निर्भग्नस्तस्याहं सर्वकर्मसु ॥२॥
</details>

<details><summary>मूलम्</summary>

ब्राह्मणैः पूजितैर्नित्यं पूजितोऽहं न संशयः।  
निर्भर्त्सितैश्च निर्भग्नस्तस्याहं सर्वकर्मसु ॥२॥
</details>


<details open><summary>विश्वास-प्रस्तुतिः</summary>

विप्रापरा गतिर्मह्यं यस्तान्पूजयते नृप।  
तमहं तेन रूपेण प्रपश्यामि युधिष्ठिर ॥३॥
</details>

<details><summary>मूलम्</summary>

विप्रापरा गतिर्मह्यं यस्तान्पूजयते नृप।  
तमहं तेन रूपेण प्रपश्यामि युधिष्ठिर ॥३॥
</details>


<details open><summary>विश्वास-प्रस्तुतिः</summary>

काणाः कुब्जाश्च खञ्जाश्च दरिद्राव्याधिताश्च ये।  
नावमन्येद्द्विजान्प्राज्ञो मम रूपं हितं तथा ॥४॥
</details>

<details><summary>मूलम्</summary>

काणाः कुब्जाश्च खञ्जाश्च दरिद्राव्याधिताश्च ये।  
नावमन्येद्द्विजान्प्राज्ञो मम रूपं हितं तथा ॥४॥
</details>


<details open><summary>विश्वास-प्रस्तुतिः</summary>

बहवोऽपि न जानन्ते नरा ज्ञानबहिष्कृताः।  
यथाहं द्विजरूपेण चरामि पृथिवीतले ॥५॥
</details>

<details><summary>मूलम्</summary>

बहवोऽपि न जानन्ते नरा ज्ञानबहिष्कृताः।  
यथाहं द्विजरूपेण चरामि पृथिवीतले ॥५॥
</details>


<details open><summary>विश्वास-प्रस्तुतिः</summary>

ये केचित्सागरान्तायां पृथिव्यां कीर्तिता द्विजाः।  
तद्रूपं हि परं मह्यं योऽर्चयेदर्चयेत्तु सः ॥६॥
</details>

<details><summary>मूलम्</summary>

ये केचित्सागरान्तायां पृथिव्यां कीर्तिता द्विजाः।  
तद्रूपं हि परं मह्यं योऽर्चयेदर्चयेत्तु सः ॥६॥
</details>


<details open><summary>विश्वास-प्रस्तुतिः</summary>

तद्रूपान् घ्नन्ति ये विप्रान्विकर्मसु च युञ्जन्ति।  
अप्रेषणे प्रेषयन्तो दासत्वं कारयन्ति हि ॥७॥
</details>

<details><summary>मूलम्</summary>

तद्रूपान् घ्नन्ति ये विप्रान्विकर्मसु च युञ्जन्ति।  
अप्रेषणे प्रेषयन्तो दासत्वं कारयन्ति हि ॥७॥
</details>


<details open><summary>विश्वास-प्रस्तुतिः</summary>

मृतांस्तान्करपत्त्रेन यमदूता महाबलाः।  
निकृन्तन्ति यथा काष्ठं सूत्रमार्गेण शिल्पिनः ॥८॥
</details>

<details><summary>मूलम्</summary>

मृतांस्तान्करपत्त्रेन यमदूता महाबलाः।  
निकृन्तन्ति यथा काष्ठं सूत्रमार्गेण शिल्पिनः ॥८॥
</details>


<details open><summary>विश्वास-प्रस्तुतिः</summary>

ये चैवाश्लक्ष्णया वाचा तर्जयन्ति नराधमाः।  
वदन्ति क्रोधनिःस्पर्शं पादेनाभिहनन्ति च ॥९॥
</details>

<details><summary>मूलम्</summary>

ये चैवाश्लक्ष्णया वाचा तर्जयन्ति नराधमाः।  
वदन्ति क्रोधनिःस्पर्शं पादेनाभिहनन्ति च ॥९॥
</details>

मृतांस्तान्यमलोकेषु निहत्य धरणीतले।  

<details open><summary>विश्वास-प्रस्तुतिः</summary>

उरः पादेन चाक्रम्य क्रोधसंरक्तलोचनः।  
अग्निवर्णैश्च सन्दंशैर्जिह्वामुद्धरते यमः ॥१०॥
</details>

<details><summary>मूलम्</summary>

उरः पादेन चाक्रम्य क्रोधसंरक्तलोचनः।  
अग्निवर्णैश्च सन्दंशैर्जिह्वामुद्धरते यमः ॥१०॥
</details>

पापाश्च नारके वह्नौ धास्यन्ते यमकिङ्करैः।  

<details open><summary>विश्वास-प्रस्तुतिः</summary>

ये तु विप्रान्निरीक्षन्ति पापाः पापेन चक्षुषा।  
अब्रह्मण्याः श्रुतेर्बाह्या नित्यं ब्रह्मद्विषो नराः ॥११॥
</details>

<details><summary>मूलम्</summary>

ये तु विप्रान्निरीक्षन्ति पापाः पापेन चक्षुषा।  
अब्रह्मण्याः श्रुतेर्बाह्या नित्यं ब्रह्मद्विषो नराः ॥११॥
</details>


<details open><summary>विश्वास-प्रस्तुतिः</summary>

तेषां घोरा महाकाया वज्रतुण्डा भयानकाः।  
उद्धरन्ति मुहूर्तेन चक्षुः काका यमाज्ञया ॥१२॥
</details>

<details><summary>मूलम्</summary>

तेषां घोरा महाकाया वज्रतुण्डा भयानकाः।  
उद्धरन्ति मुहूर्तेन चक्षुः काका यमाज्ञया ॥१२॥
</details>


<details open><summary>विश्वास-प्रस्तुतिः</summary>

यस्ताडयति विप्रांस्तु क्षतं कुर्यात्सशोणितम्।  
अस्थिभङ्गं च यःकुर्यात्प्राणैर्वापि वियोजयेत् ॥१३॥
</details>

<details><summary>मूलम्</summary>

यस्ताडयति विप्रांस्तु क्षतं कुर्यात्सशोणितम्।  
अस्थिभङ्गं च यःकुर्यात्प्राणैर्वापि वियोजयेत् ॥१३॥
</details>


<details open><summary>विश्वास-प्रस्तुतिः</summary>

ब्रह्मघ्नः सोऽनुपूर्वेण नरके वसुधाधिप।  
कीलैर्विनिहतः पापो मीरायां पच्यते भृशम् ॥१४॥
</details>

<details><summary>मूलम्</summary>

ब्रह्मघ्नः सोऽनुपूर्वेण नरके वसुधाधिप।  
कीलैर्विनिहतः पापो मीरायां पच्यते भृशम् ॥१४॥
</details>


<details open><summary>विश्वास-प्रस्तुतिः</summary>

सुबहूनि सहस्राणि वर्षाणां क्लेशभाग्भवेत्।  
रवान्मुञ्चति दुर्बुद्धिर्न तस्मै निष्कृतिः स्मृता ॥१५॥
</details>

<details><summary>मूलम्</summary>

सुबहूनि सहस्राणि वर्षाणां क्लेशभाग्भवेत्।  
रवान्मुञ्चति दुर्बुद्धिर्न तस्मै निष्कृतिः स्मृता ॥१५॥
</details>


<details open><summary>विश्वास-प्रस्तुतिः</summary>

तस्माद्विप्रा नरश्रेष्ठ नमस्कार्याश्च नित्यशः।  
अन्नपानप्रदानैस्तु पूजार्हाः सततं द्विजाः ॥१६॥
</details>

<details><summary>मूलम्</summary>

तस्माद्विप्रा नरश्रेष्ठ नमस्कार्याश्च नित्यशः।  
अन्नपानप्रदानैस्तु पूजार्हाः सततं द्विजाः ॥१६॥
</details>

आमन्त्रयित्वा यो विप्रान्गन्धैर्माल्यैश्च मानवः।  

<details open><summary>विश्वास-प्रस्तुतिः</summary>

तर्पयेच्छ्रद्धया युक्तः स मामर्चयते सदा।  
स मां प्रसादयेच्चैव स च मां परितोषयेत् ॥१७॥
</details>

<details><summary>मूलम्</summary>

तर्पयेच्छ्रद्धया युक्तः स मामर्चयते सदा।  
स मां प्रसादयेच्चैव स च मां परितोषयेत् ॥१७॥
</details>

तपोदमान्वितेष्वेव नित्यं पूजां प्रयोजयेत्।  

<details open><summary>विश्वास-प्रस्तुतिः</summary>

ये ब्राह्मणाः सोऽहमसंशयं नृप तेष्वर्चितेष्वर्चितोऽहं यथावत्।  
तेष्वेव तुष्टेष्वहमेव तुष्टो वैरं च तैर्यस्य ममापि वैरम् ॥१८॥
</details>

<details><summary>मूलम्</summary>

ये ब्राह्मणाः सोऽहमसंशयं नृप तेष्वर्चितेष्वर्चितोऽहं यथावत्।  
तेष्वेव तुष्टेष्वहमेव तुष्टो वैरं च तैर्यस्य ममापि वैरम् ॥१८॥
</details>

सुगन्धिधूपादिभिरभ्यर्च्य विप्रं तमच्युतं नार्चयते सदैव।  
यो भक्षतोयादिभिरन्नपानैरनुलेपाचमनप्रदानैः।  
यः पूजयेद्भोजयित्वा द्विजाग्र्यान्सम्पूजयित्वा परितोषयेच्च।  
अर्घ्यादिना येऽभिपूज्य पूजयन्ति सदाच्युतम्।  
तेनैव मामेव सदा पूजयन्ति न संशयः।  
विरूपाश्च सुरूपाश्च विजनान्निष्कलानपि।  
कृपया भावितात्मानो येऽर्चयन्ति द्विजोत्तमान्।  
अनसूया हितात्मानो विप्रानाराधते क्वचित्।  
असंशयं सदा भक्त्या मामेवार्चयते हि सः।  
ततः पवित्रमतुलं न पुण्यमधिकं ततः।  

<details open><summary>विश्वास-प्रस्तुतिः</summary>

यश्चन्दनैः सागरुगन्धमाल्यैरभ्यर्चयेद्दारुमयीं ममार्चाम्।  
नासौ ममार्चामर्चयतेऽर्चयन्वै विप्रार्चनादर्चित एव चाहम् ॥१९॥
</details>

<details><summary>मूलम्</summary>

यश्चन्दनैः सागरुगन्धमाल्यैरभ्यर्चयेद्दारुमयीं ममार्चाम्।  
नासौ ममार्चामर्चयतेऽर्चयन्वै विप्रार्चनादर्चित एव चाहम् ॥१९॥
</details>


<details open><summary>विश्वास-प्रस्तुतिः</summary>

विप्रप्रसादान्मध एव चाहं विप्रप्रसादादसुराञ्जयामि।  
विप्रप्रसादात्पुरुषोत्तमत्वं विप्रप्रसादादजितोऽस्मि नित्यम् ॥२०॥
</details>

<details><summary>मूलम्</summary>

विप्रप्रसादान्मध एव चाहं विप्रप्रसादादसुराञ्जयामि।  
विप्रप्रसादात्पुरुषोत्तमत्वं विप्रप्रसादादजितोऽस्मि नित्यम् ॥२०॥
</details>

इति विष्णुधर्मेषु विप्रबाधाफलम्।  
