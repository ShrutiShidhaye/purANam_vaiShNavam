+++
title = "०४५"

+++
अथ पञ्चचत्वारिंशोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

कौतूहलसमाविष्टः पप्रच्छेदं युधिष्ठिरः।  
यमलोकस्य चाध्वानमन्तरं मानुषस्य च ॥१॥
</details>

<details><summary>मूलम्</summary>

कौतूहलसमाविष्टः पप्रच्छेदं युधिष्ठिरः।  
यमलोकस्य चाध्वानमन्तरं मानुषस्य च ॥१॥
</details>


<details open><summary>विश्वास-प्रस्तुतिः</summary>

कीदृशं किम्प्रमाणं वा कथं वान्तं जनार्दन।  
तरन्ति पुरुषाः कृष्ण केनोपायेन संशमे ॥२॥
</details>

<details><summary>मूलम्</summary>

कीदृशं किम्प्रमाणं वा कथं वान्तं जनार्दन।  
तरन्ति पुरुषाः कृष्ण केनोपायेन संशमे ॥२॥
</details>


<details open><summary>विश्वास-प्रस्तुतिः</summary>

तस्य तद्वचनं श्रुत्वा विस्मितो मधुसूदनः।  
प्रत्युवाच महात्मानं धर्मपुत्रं युधिष्ठिरम् ॥३॥
</details>

<details><summary>मूलम्</summary>

तस्य तद्वचनं श्रुत्वा विस्मितो मधुसूदनः।  
प्रत्युवाच महात्मानं धर्मपुत्रं युधिष्ठिरम् ॥३॥
</details>

भगवानुवाच।  

<details open><summary>विश्वास-प्रस्तुतिः</summary>

साधु साधुरयं प्रश्नः श्रूयतां भो युधिष्ठिर।  
षडशीतिसहस्राणि योजनानां नराधिप ॥४॥
</details>

<details><summary>मूलम्</summary>

साधु साधुरयं प्रश्नः श्रूयतां भो युधिष्ठिर।  
षडशीतिसहस्राणि योजनानां नराधिप ॥४॥
</details>


<details open><summary>विश्वास-प्रस्तुतिः</summary>

यमलोकस्य चाध्वानमन्तरं मानुषस्य च।  
ताम्रपात्रमिवातप्तं शूलव्यामिश्रकण्टकम् ॥५॥
</details>

<details><summary>मूलम्</summary>

यमलोकस्य चाध्वानमन्तरं मानुषस्य च।  
ताम्रपात्रमिवातप्तं शूलव्यामिश्रकण्टकम् ॥५॥
</details>


<details open><summary>विश्वास-प्रस्तुतिः</summary>

द्वादशादित्यसङ्काशं भैरवं दुरतिक्रमम्।  
न तत्र वृक्षा न च्छाया पानीयं केतनानि च ॥६॥
</details>

<details><summary>मूलम्</summary>

द्वादशादित्यसङ्काशं भैरवं दुरतिक्रमम्।  
न तत्र वृक्षा न च्छाया पानीयं केतनानि च ॥६॥
</details>


<details open><summary>विश्वास-प्रस्तुतिः</summary>

यत्र विश्रमते श्रान्तः पुरुषोऽध्वानको नृप।  
याम्यैर्दूतैर्नीयमानो यमस्याज्ञाकरैर्बलात् ॥७॥
</details>

<details><summary>मूलम्</summary>

यत्र विश्रमते श्रान्तः पुरुषोऽध्वानको नृप।  
याम्यैर्दूतैर्नीयमानो यमस्याज्ञाकरैर्बलात् ॥७॥
</details>


<details open><summary>विश्वास-प्रस्तुतिः</summary>

अवश्यं च महाराज स गन्तव्यो महापथः।  
नरैः स्त्रीभिस्तथा तिर्यैः पृथिव्यां जीवसञ्ज्ञकैः ॥८॥
</details>

<details><summary>मूलम्</summary>

अवश्यं च महाराज स गन्तव्यो महापथः।  
नरैः स्त्रीभिस्तथा तिर्यैः पृथिव्यां जीवसञ्ज्ञकैः ॥८॥
</details>


<details open><summary>विश्वास-प्रस्तुतिः</summary>

एकविंशच्च नरका यमस्य विषये स्मृताः।  
ये तु दुष्कृतकर्माणस्ते पतन्ति पृथक् पृथक् ॥९॥
</details>

<details><summary>मूलम्</summary>

एकविंशच्च नरका यमस्य विषये स्मृताः।  
ये तु दुष्कृतकर्माणस्ते पतन्ति पृथक् पृथक् ॥९॥
</details>


<details open><summary>विश्वास-प्रस्तुतिः</summary>

नरको रौरवो नाम महारौरव एव च।  
क्षुरधारा महारौद्रः सूकरस्ताल एव च ॥१०॥
</details>

<details><summary>मूलम्</summary>

नरको रौरवो नाम महारौरव एव च।  
क्षुरधारा महारौद्रः सूकरस्ताल एव च ॥१०॥
</details>


<details open><summary>विश्वास-प्रस्तुतिः</summary>

वज्रकुम्भो महाघोरः शाल्मलोऽथ विमोहनः।  
कीटादः कृमिभक्षश्च शाल्मलिश्च महाद्रुमः ॥११॥
</details>

<details><summary>मूलम्</summary>

वज्रकुम्भो महाघोरः शाल्मलोऽथ विमोहनः।  
कीटादः कृमिभक्षश्च शाल्मलिश्च महाद्रुमः ॥११॥
</details>

तथा पूयवहः पापा रुधिरान्धो महत्तमः।  

<details open><summary>विश्वास-प्रस्तुतिः</summary>

अग्निज्वालो महानादः सन्दांशः शुनभोजनः।  
तथा वैतरणी चोष्णा असिपत्त्रवनं तथा ॥१२॥
</details>

<details><summary>मूलम्</summary>

अग्निज्वालो महानादः सन्दांशः शुनभोजनः।  
तथा वैतरणी चोष्णा असिपत्त्रवनं तथा ॥१२॥
</details>


<details open><summary>विश्वास-प्रस्तुतिः</summary>

विष्णोस्तद्वचनं श्रुत्वा पपात भुवि पाण्डवः।  
स सञ्ज्ञश्च मुहूर्तेन भूयः केशवमब्रवीत् ॥१३॥
</details>

<details><summary>मूलम्</summary>

विष्णोस्तद्वचनं श्रुत्वा पपात भुवि पाण्डवः।  
स सञ्ज्ञश्च मुहूर्तेन भूयः केशवमब्रवीत् ॥१३॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

भीतश्चास्मि महाबाहो श्रुत्वा मार्गस्य विस्तरम्।  
केनोपायेन तं मार्गं तरन्ति पुरुषाः सुखम् ॥१४॥
</details>

<details><summary>मूलम्</summary>

भीतश्चास्मि महाबाहो श्रुत्वा मार्गस्य विस्तरम्।  
केनोपायेन तं मार्गं तरन्ति पुरुषाः सुखम् ॥१४॥
</details>

भगवानुवाच।  

<details open><summary>विश्वास-प्रस्तुतिः</summary>

ब्राह्मणेभ्यः प्रदानानि नानारूपाणि पार्थिव।  
यो दद्याच्छ्रद्धया युक्तः सुखं याति महापथम् ॥१५॥
</details>

<details><summary>मूलम्</summary>

ब्राह्मणेभ्यः प्रदानानि नानारूपाणि पार्थिव।  
यो दद्याच्छ्रद्धया युक्तः सुखं याति महापथम् ॥१५॥
</details>


<details open><summary>विश्वास-प्रस्तुतिः</summary>

उपानहप्रदा यान्ति सुखं छायासु च्छत्त्रदाः।  
न तेषामशुभं किञ्चिच्छूलादि न च कण्टकाः ॥१६॥
</details>

<details><summary>मूलम्</summary>

उपानहप्रदा यान्ति सुखं छायासु च्छत्त्रदाः।  
न तेषामशुभं किञ्चिच्छूलादि न च कण्टकाः ॥१६॥
</details>


<details open><summary>विश्वास-प्रस्तुतिः</summary>

उपानहौ यो ददाति पात्रभूते द्विजोत्तमे।  
अश्वतर्यः प्रदातारमुपतिष्ठन्ति तं नरम् ॥१७॥
</details>

<details><summary>मूलम्</summary>

उपानहौ यो ददाति पात्रभूते द्विजोत्तमे।  
अश्वतर्यः प्रदातारमुपतिष्ठन्ति तं नरम् ॥१७॥
</details>


<details open><summary>विश्वास-प्रस्तुतिः</summary>

वितृष्णाश्चाम्बुदातारस्तर्पिताश्चान्नदास्तथा।  
औप्रावृता वस्त्रदाश्च नग्ना वै यान्त्यवस्त्रदाः ॥१८॥
</details>

<details><summary>मूलम्</summary>

वितृष्णाश्चाम्बुदातारस्तर्पिताश्चान्नदास्तथा।  
औप्रावृता वस्त्रदाश्च नग्ना वै यान्त्यवस्त्रदाः ॥१८॥
</details>


<details open><summary>विश्वास-प्रस्तुतिः</summary>

हिरण्यदाः सुखं यान्ति पुरुषाः स्वाभ्यलङ्कृताः।  
गोप्रदा यान्ति च सुखं विमुक्ताः सर्वकिल्बिषैः ॥१९॥
</details>

<details><summary>मूलम्</summary>

हिरण्यदाः सुखं यान्ति पुरुषाः स्वाभ्यलङ्कृताः।  
गोप्रदा यान्ति च सुखं विमुक्ताः सर्वकिल्बिषैः ॥१९॥
</details>


<details open><summary>विश्वास-प्रस्तुतिः</summary>

भूमिदाः सुखमधन्ते सर्वकामैः सुतर्पिताः।  
यान्ति चैवापरिक्लिष्टा नराः शय्यासनप्रदाः ॥२०॥
</details>

<details><summary>मूलम्</summary>

भूमिदाः सुखमधन्ते सर्वकामैः सुतर्पिताः।  
यान्ति चैवापरिक्लिष्टा नराः शय्यासनप्रदाः ॥२०॥
</details>


<details open><summary>विश्वास-प्रस्तुतिः</summary>

ततः सुखतरं यान्ति विमानेषु गृहप्रदाः।  
क्षीरप्रदा हि दिव्याभिः ससर्पिभिस्तथैव च ॥२१॥
</details>

<details><summary>मूलम्</summary>

ततः सुखतरं यान्ति विमानेषु गृहप्रदाः।  
क्षीरप्रदा हि दिव्याभिः ससर्पिभिस्तथैव च ॥२१॥
</details>


<details open><summary>विश्वास-प्रस्तुतिः</summary>

गोप्रदाता लभेत्तृप्तिं तस्मिन्देशे सुदुर्लभाम्।  
आरामरोपी च्छायासु शीतलासु सुखं व्रजेत् ॥२२॥
</details>

<details><summary>मूलम्</summary>

गोप्रदाता लभेत्तृप्तिं तस्मिन्देशे सुदुर्लभाम्।  
आरामरोपी च्छायासु शीतलासु सुखं व्रजेत् ॥२२॥
</details>

सुगन्धिगन्धिनो यान्ति गन्धमाल्यप्रदा नरः।  

<details open><summary>विश्वास-प्रस्तुतिः</summary>

अदत्तदाना गच्छन्ति पद्भ्यां यानेन यानदाः।  
दीपप्रदाः सुखं यान्ति दीपयन्तश्च तत्पथम् ॥२३॥
</details>

<details><summary>मूलम्</summary>

अदत्तदाना गच्छन्ति पद्भ्यां यानेन यानदाः।  
दीपप्रदाः सुखं यान्ति दीपयन्तश्च तत्पथम् ॥२३॥
</details>

विमानैर्हंसयुक्तैस्तु यान्ति मासोपवासिनः।  

<details open><summary>विश्वास-प्रस्तुतिः</summary>

चक्रवाकप्रयुक्तेन पञ्चरात्रोपवासिनः।  
ततो बर्हिणयुक्तेन षड्रात्रमुपवासिनः ॥२४॥
</details>

<details><summary>मूलम्</summary>

चक्रवाकप्रयुक्तेन पञ्चरात्रोपवासिनः।  
ततो बर्हिणयुक्तेन षड्रात्रमुपवासिनः ॥२४॥
</details>


<details open><summary>विश्वास-प्रस्तुतिः</summary>

त्रिरात्रमेकभक्तेन क्षपयेद्यस्तु पाण्डव।  
अनन्तरं च योऽश्नीयात्तस्य लोका यथा मम ॥२५॥
</details>

<details><summary>मूलम्</summary>

त्रिरात्रमेकभक्तेन क्षपयेद्यस्तु पाण्डव।  
अनन्तरं च योऽश्नीयात्तस्य लोका यथा मम ॥२५॥
</details>

पनीयं परलोकेषु पावनं परमं स्मृतम्।  

<details open><summary>विश्वास-प्रस्तुतिः</summary>

पानीयस्य प्रदानेन तृप्तिर्भवति शाश्वती।  
पानीयस्य गुणा दिव्याः प्रेतलोके सुखावहाः ॥२६॥
</details>

<details><summary>मूलम्</summary>

पानीयस्य प्रदानेन तृप्तिर्भवति शाश्वती।  
पानीयस्य गुणा दिव्याः प्रेतलोके सुखावहाः ॥२६॥
</details>


<details open><summary>विश्वास-प्रस्तुतिः</summary>

तत्र पुण्योदका नाम नदी तेषां प्रवर्तते।  
शीतलं सलिलं तत्र पिबन्ति ह्यमृतोपमम् ॥२७॥
</details>

<details><summary>मूलम्</summary>

तत्र पुण्योदका नाम नदी तेषां प्रवर्तते।  
शीतलं सलिलं तत्र पिबन्ति ह्यमृतोपमम् ॥२७॥
</details>


<details open><summary>विश्वास-प्रस्तुतिः</summary>

ये च दुष्कृतकर्माणः पूयं तेषां प्रवर्तते।  
एषा नदी महाराज सर्वकामदुघा शुभा ॥२८॥
</details>

<details><summary>मूलम्</summary>

ये च दुष्कृतकर्माणः पूयं तेषां प्रवर्तते।  
एषा नदी महाराज सर्वकामदुघा शुभा ॥२८॥
</details>

अध्वनि खिन्नगात्रस्तु द्विजो यः क्षुत्तृष्णान्वितः।  

<details open><summary>विश्वास-प्रस्तुतिः</summary>

पृच्छन्सदान्नदातारमभ्येति गृहमाशया।  
तं पूजय प्रयत्नेन सोऽतिथिर्ब्राह्मणः स्मृतः ॥२९॥
</details>

<details><summary>मूलम्</summary>

पृच्छन्सदान्नदातारमभ्येति गृहमाशया।  
तं पूजय प्रयत्नेन सोऽतिथिर्ब्राह्मणः स्मृतः ॥२९॥
</details>

पितरो देवताश्चैव ऋषयश्च तपोधनाः।  
पूजिताः पूजिते तस्मिन्निराशे तु निराशकाः।  

<details open><summary>विश्वास-प्रस्तुतिः</summary>

तमेव गच्छन्तमनुव्रजन्ति देवाश्च सर्वे पितरस्तथैव।  
तस्मिन्द्विजे पूजिते पूजितास्ते गते निराशे प्रतियान्ति नाशम् ॥३०॥
</details>

<details><summary>मूलम्</summary>

तमेव गच्छन्तमनुव्रजन्ति देवाश्च सर्वे पितरस्तथैव।  
तस्मिन्द्विजे पूजिते पूजितास्ते गते निराशे प्रतियान्ति नाशम् ॥३०॥
</details>


<details open><summary>विश्वास-प्रस्तुतिः</summary>

अहन्यहनि दातव्यं ब्राह्मणेभ्यो युधिष्ठिर।  
आगमिष्यति यत्पात्रं तत्पात्रं तारयिष्यति ॥३१॥
</details>

<details><summary>मूलम्</summary>

अहन्यहनि दातव्यं ब्राह्मणेभ्यो युधिष्ठिर।  
आगमिष्यति यत्पात्रं तत्पात्रं तारयिष्यति ॥३१॥
</details>

इति विष्णुधर्मेषु याम्याख्यानकम्।  
