+++
title = "०६०"

+++
अथ षष्टितमोऽध्यायः।  
भगवानुवाच।  

<details open><summary>विश्वास-प्रस्तुतिः</summary>

भूदानेन समं दानं न भूतं न भविष्यति।  
इति धर्मविदः प्राहुस्तन्मे निगदतः शृणु ॥१॥
</details>

<details><summary>मूलम्</summary>

भूदानेन समं दानं न भूतं न भविष्यति।  
इति धर्मविदः प्राहुस्तन्मे निगदतः शृणु ॥१॥
</details>


<details open><summary>विश्वास-प्रस्तुतिः</summary>

षष्टिं वर्षसहस्राणि स्वर्गे वसति भूमिदः।  
आच्छेत्ता चानुमन्ता च तान्येव नरके वसेत् ॥२॥
</details>

<details><summary>मूलम्</summary>

षष्टिं वर्षसहस्राणि स्वर्गे वसति भूमिदः।  
आच्छेत्ता चानुमन्ता च तान्येव नरके वसेत् ॥२॥
</details>


<details open><summary>विश्वास-प्रस्तुतिः</summary>

अतिदानं तु सर्वेषां भूमिदानमिहोच्यते।  
अचला ह्यक्षया भूमिः सर्वान्कामान्प्रयच्छति ॥३॥
</details>

<details><summary>मूलम्</summary>

अतिदानं तु सर्वेषां भूमिदानमिहोच्यते।  
अचला ह्यक्षया भूमिः सर्वान्कामान्प्रयच्छति ॥३॥
</details>


<details open><summary>विश्वास-प्रस्तुतिः</summary>

भूमिदः स्वर्गमारुह्य शाश्वतीरेधति समाः।  
पुनश्च जन्म सम्प्राप्य भवेद्भूमिपतिर्ध्रुवम् ॥४॥
</details>

<details><summary>मूलम्</summary>

भूमिदः स्वर्गमारुह्य शाश्वतीरेधति समाः।  
पुनश्च जन्म सम्प्राप्य भवेद्भूमिपतिर्ध्रुवम् ॥४॥
</details>


<details open><summary>विश्वास-प्रस्तुतिः</summary>

यथा भूमिः सदा देवी दातारं कुरुते पतिम्।  
एवं सदक्षिणा दत्ता कुरुते गौर्जनाधिपम् ॥५॥
</details>

<details><summary>मूलम्</summary>

यथा भूमिः सदा देवी दातारं कुरुते पतिम्।  
एवं सदक्षिणा दत्ता कुरुते गौर्जनाधिपम् ॥५॥
</details>


<details open><summary>विश्वास-प्रस्तुतिः</summary>

अपि पापकृतं प्राप्य प्रतिगृह्णीत भूमिदम्।  
महीं ददन्पवित्री स्यात्पुण्या हि जगती यतः ॥६॥
</details>

<details><summary>मूलम्</summary>

अपि पापकृतं प्राप्य प्रतिगृह्णीत भूमिदम्।  
महीं ददन्पवित्री स्यात्पुण्या हि जगती यतः ॥६॥
</details>


<details open><summary>विश्वास-प्रस्तुतिः</summary>

नाम वै प्रियदत्तेति गुह्यमेतत्सनातनम्।  
तदस्याः सततं प्रीत्यै कीर्तनीयं प्रयच्छता ॥७॥
</details>

<details><summary>मूलम्</summary>

नाम वै प्रियदत्तेति गुह्यमेतत्सनातनम्।  
तदस्याः सततं प्रीत्यै कीर्तनीयं प्रयच्छता ॥७॥
</details>


<details open><summary>विश्वास-प्रस्तुतिः</summary>

यत्किञ्चित्कुरुते पापं पुरुषो वृत्तिकर्षितः।  
अपि गोचर्ममात्रेण भूमिदानेन शुध्यति ॥८॥
</details>

<details><summary>मूलम्</summary>

यत्किञ्चित्कुरुते पापं पुरुषो वृत्तिकर्षितः।  
अपि गोचर्ममात्रेण भूमिदानेन शुध्यति ॥८॥
</details>


<details open><summary>विश्वास-प्रस्तुतिः</summary>

सुवर्णं रजतं ताम्रं मणिमुक्तावसूनि च।  
सर्वानेतान्महाप्राज्ञ ददाति वसुधां ददन् ॥९॥
</details>

<details><summary>मूलम्</summary>

सुवर्णं रजतं ताम्रं मणिमुक्तावसूनि च।  
सर्वानेतान्महाप्राज्ञ ददाति वसुधां ददन् ॥९॥
</details>


<details open><summary>विश्वास-प्रस्तुतिः</summary>

तपो यज्ञाः श्रुतं शीलमलोभः सत्यवादिता।  
गुरुदैवतपूजा च नातिक्रमन्ति भूमिदम् ॥१०॥
</details>

<details><summary>मूलम्</summary>

तपो यज्ञाः श्रुतं शीलमलोभः सत्यवादिता।  
गुरुदैवतपूजा च नातिक्रमन्ति भूमिदम् ॥१०॥
</details>


<details open><summary>विश्वास-प्रस्तुतिः</summary>

भर्तुर्निःश्रेयसे युक्तास्त्यक्तात्मानो रणे हताः।  
ब्रह्मलोकगताः सन्तो नातिक्रामन्ति भूमिदम् ॥११॥
</details>

<details><summary>मूलम्</summary>

भर्तुर्निःश्रेयसे युक्तास्त्यक्तात्मानो रणे हताः।  
ब्रह्मलोकगताः सन्तो नातिक्रामन्ति भूमिदम् ॥११॥
</details>


<details open><summary>विश्वास-प्रस्तुतिः</summary>

फलकृष्टां महीं दत्त्वा सोदकां सफलान्विताम्।  
सोदकं वापि शरणं प्राप्नोति मम सम्पदम् ॥१२॥
</details>

<details><summary>मूलम्</summary>

फलकृष्टां महीं दत्त्वा सोदकां सफलान्विताम्।  
सोदकं वापि शरणं प्राप्नोति मम सम्पदम् ॥१२॥
</details>


<details open><summary>विश्वास-प्रस्तुतिः</summary>

रत्नोपकीऋणां वसुधां यो ददाति द्विजातये।  
मुक्तः स कलुषैः सर्वैः स्वर्गलोके महीयते ॥१३॥
</details>

<details><summary>मूलम्</summary>

रत्नोपकीऋणां वसुधां यो ददाति द्विजातये।  
मुक्तः स कलुषैः सर्वैः स्वर्गलोके महीयते ॥१३॥
</details>


<details open><summary>विश्वास-प्रस्तुतिः</summary>

इक्षुभिः सन्ततां भूमिं यवगोधूमशाड्बलाम्।  
ये प्रयच्छन्ति विप्रेभ्यो नोपसर्पन्ति ते यमम् ॥१४॥
</details>

<details><summary>मूलम्</summary>

इक्षुभिः सन्ततां भूमिं यवगोधूमशाड्बलाम्।  
ये प्रयच्छन्ति विप्रेभ्यो नोपसर्पन्ति ते यमम् ॥१४॥
</details>


<details open><summary>विश्वास-प्रस्तुतिः</summary>

सर्वकामदुघां धेनुं सर्वसस्यसमुद्भवाम्।  
यो ददाति द्विजेन्द्राय ब्रह्मलोकं स गच्छति ॥१५॥
</details>

<details><summary>मूलम्</summary>

सर्वकामदुघां धेनुं सर्वसस्यसमुद्भवाम्।  
यो ददाति द्विजेन्द्राय ब्रह्मलोकं स गच्छति ॥१५॥
</details>


<details open><summary>विश्वास-प्रस्तुतिः</summary>

भूमिदानं नरः कुर्वन्मुच्यते महतो भयात्।  
न भूयो भूमिदानाद्धि दानमन्यद्विशिष्यते ॥१६॥
</details>

<details><summary>मूलम्</summary>

भूमिदानं नरः कुर्वन्मुच्यते महतो भयात्।  
न भूयो भूमिदानाद्धि दानमन्यद्विशिष्यते ॥१६॥
</details>


<details open><summary>विश्वास-प्रस्तुतिः</summary>

पुण्यां सर्वरसां भूमिं यो ददाति नरर्षभ।  
न तस्य लोकाः क्षीयन्ते भूमिदस्य महात्मनः ॥१७॥
</details>

<details><summary>मूलम्</summary>

पुण्यां सर्वरसां भूमिं यो ददाति नरर्षभ।  
न तस्य लोकाः क्षीयन्ते भूमिदस्य महात्मनः ॥१७॥
</details>


<details open><summary>विश्वास-प्रस्तुतिः</summary>

यथा जनित्री पुष्णाति क्षीरेण स्वसुतं नृप।  
एवं सर्वगुणा भूमिर्दातारमनुपुष्यति ॥१८॥
</details>

<details><summary>मूलम्</summary>

यथा जनित्री पुष्णाति क्षीरेण स्वसुतं नृप।  
एवं सर्वगुणा भूमिर्दातारमनुपुष्यति ॥१८॥
</details>


<details open><summary>विश्वास-प्रस्तुतिः</summary>

अग्निष्टोमादिभिर्यज्ञैरिष्ट्वा विपुलदक्षिणैः।  
न तत्फलं अवाप्नोति यद्दत्त्वा वसुधां नृप ॥१९॥
</details>

<details><summary>मूलम्</summary>

अग्निष्टोमादिभिर्यज्ञैरिष्ट्वा विपुलदक्षिणैः।  
न तत्फलं अवाप्नोति यद्दत्त्वा वसुधां नृप ॥१९॥
</details>


<details open><summary>विश्वास-प्रस्तुतिः</summary>

मृत्योर्हि किङ्करा दण्डा ह्यग्नितापाः सुदारुणाः।  
घोराश्च वारुणाः पाशा नोपसर्पन्ति भूमिदम् ॥२०॥
</details>

<details><summary>मूलम्</summary>

मृत्योर्हि किङ्करा दण्डा ह्यग्नितापाः सुदारुणाः।  
घोराश्च वारुणाः पाशा नोपसर्पन्ति भूमिदम् ॥२०॥
</details>


<details open><summary>विश्वास-प्रस्तुतिः</summary>

पितरः पितृलोकस्था देवलोके दिवौकसः।  
सन्तर्पयन्ति दातारं भूमेः प्रभवतां वर ॥२१॥
</details>

<details><summary>मूलम्</summary>

पितरः पितृलोकस्था देवलोके दिवौकसः।  
सन्तर्पयन्ति दातारं भूमेः प्रभवतां वर ॥२१॥
</details>


<details open><summary>विश्वास-प्रस्तुतिः</summary>

कृशाय कृशभृत्याय वृत्तिक्षीणाय सीदते।  
भूमिं वृत्तिकारीं दत्त्वा सत्त्री भवति मानवः ॥२२॥
</details>

<details><summary>मूलम्</summary>

कृशाय कृशभृत्याय वृत्तिक्षीणाय सीदते।  
भूमिं वृत्तिकारीं दत्त्वा सत्त्री भवति मानवः ॥२२॥
</details>


<details open><summary>विश्वास-प्रस्तुतिः</summary>

सिंहासनं तथा च्छत्त्रं वराश्वा वरवारणाः।  
भूमिदानस्य पुष्पाणि फलं स्वर्गं तथैव च ॥२३॥
</details>

<details><summary>मूलम्</summary>

सिंहासनं तथा च्छत्त्रं वराश्वा वरवारणाः।  
भूमिदानस्य पुष्पाणि फलं स्वर्गं तथैव च ॥२३॥
</details>


<details open><summary>विश्वास-प्रस्तुतिः</summary>

आदित्या इव दीप्यन्ते तेजसा दिवि मानवाः।  
ये प्रयच्छन्ति वसुधां ब्राह्मणायाहिताग्नये ॥२४॥
</details>

<details><summary>मूलम्</summary>

आदित्या इव दीप्यन्ते तेजसा दिवि मानवाः।  
ये प्रयच्छन्ति वसुधां ब्राह्मणायाहिताग्नये ॥२४॥
</details>


<details open><summary>विश्वास-प्रस्तुतिः</summary>

यथा बीजानि रोहन्ति प्रकीर्णानि महीतले।  
तथा कामाधिरोहन्ति भूमिदानगुणार्जिताः ॥२५॥
</details>

<details><summary>मूलम्</summary>

यथा बीजानि रोहन्ति प्रकीर्णानि महीतले।  
तथा कामाधिरोहन्ति भूमिदानगुणार्जिताः ॥२५॥
</details>


<details open><summary>विश्वास-प्रस्तुतिः</summary>

आस्फोटयन्ति पितरः प्रवल्गन्ति पितामहाः।  
भूमिदो नः कुले जातः स नः सन्तारयिष्यति ॥२६॥
</details>

<details><summary>मूलम्</summary>

आस्फोटयन्ति पितरः प्रवल्गन्ति पितामहाः।  
भूमिदो नः कुले जातः स नः सन्तारयिष्यति ॥२६॥
</details>


<details open><summary>विश्वास-प्रस्तुतिः</summary>

आदित्या वसवो रुद्राह्यश्विनौ वसुभिः सह।  
शूलपाणिश्च भगवानभिनन्दन्ति भूमिदम् ॥२७॥
</details>

<details><summary>मूलम्</summary>

आदित्या वसवो रुद्राह्यश्विनौ वसुभिः सह।  
शूलपाणिश्च भगवानभिनन्दन्ति भूमिदम् ॥२७॥
</details>


<details open><summary>विश्वास-प्रस्तुतिः</summary>

स नः कुलस्य पुरुषः स नो बन्धुः स नो गतिः।  
स दाता स च विक्रान्तो यो ददाति वसुन्धराम् ॥२८॥
</details>

<details><summary>मूलम्</summary>

स नः कुलस्य पुरुषः स नो बन्धुः स नो गतिः।  
स दाता स च विक्रान्तो यो ददाति वसुन्धराम् ॥२८॥
</details>


<details open><summary>विश्वास-प्रस्तुतिः</summary>

दातारमनुगृह्णाति यथा दत्तेन रोचते।  
पूर्वदत्तां हरन्भूमिं नरकायोपपद्यते ॥२९॥
</details>

<details><summary>मूलम्</summary>

दातारमनुगृह्णाति यथा दत्तेन रोचते।  
पूर्वदत्तां हरन्भूमिं नरकायोपपद्यते ॥२९॥
</details>


<details open><summary>विश्वास-प्रस्तुतिः</summary>

विन्ध्याटवीष्वतोयासु शुष्ककोटरवासिनः।  
कृष्णसर्पा हि जायन्ते ये हरन्ति वसुन्धराम् ॥३०॥
</details>

<details><summary>मूलम्</summary>

विन्ध्याटवीष्वतोयासु शुष्ककोटरवासिनः।  
कृष्णसर्पा हि जायन्ते ये हरन्ति वसुन्धराम् ॥३०॥
</details>


<details open><summary>विश्वास-प्रस्तुतिः</summary>

पतन्त्यश्रूणि रुदतां दीनानामवसीदताम्।  
ब्राह्मणानां हृतं क्षेत्रं हन्यात्त्रिपुरुषं कुलम् ॥३१॥
</details>

<details><summary>मूलम्</summary>

पतन्त्यश्रूणि रुदतां दीनानामवसीदताम्।  
ब्राह्मणानां हृतं क्षेत्रं हन्यात्त्रिपुरुषं कुलम् ॥३१॥
</details>


<details open><summary>विश्वास-प्रस्तुतिः</summary>

साधुभ्यो भूमिमाक्षिप्य न भूतिं विन्दते क्वचित्।  
दत्त्वा हि भूमिं साधुभ्यो विन्दते भूतिमुत्तमाम् ॥३२॥
</details>

<details><summary>मूलम्</summary>

साधुभ्यो भूमिमाक्षिप्य न भूतिं विन्दते क्वचित्।  
दत्त्वा हि भूमिं साधुभ्यो विन्दते भूतिमुत्तमाम् ॥३२॥
</details>


<details open><summary>विश्वास-प्रस्तुतिः</summary>

पूर्वदत्तां द्विजातिभ्यो यत्नाद्रक्ष युधिष्ठिर।  
महीं महीभृतां श्रेष्ठ दानाच्छ्रेयोऽनुपालनम् ॥३३॥
</details>

<details><summary>मूलम्</summary>

पूर्वदत्तां द्विजातिभ्यो यत्नाद्रक्ष युधिष्ठिर।  
महीं महीभृतां श्रेष्ठ दानाच्छ्रेयोऽनुपालनम् ॥३३॥
</details>


<details open><summary>विश्वास-प्रस्तुतिः</summary>

यत्रैषः पठ्यते श्राद्धे भूमिदानस्य संस्तवः।  
न तत्र रक्षसां भागो नासुराणां कथञ्चन ॥३४॥
</details>

<details><summary>मूलम्</summary>

यत्रैषः पठ्यते श्राद्धे भूमिदानस्य संस्तवः।  
न तत्र रक्षसां भागो नासुराणां कथञ्चन ॥३४॥
</details>


<details open><summary>विश्वास-प्रस्तुतिः</summary>

अक्षयं तु भवेच्छ्राद्धं पितॄणां नात्र संशयः।  
तस्माद्विश्रावयेदेनं श्राद्धेषु ब्राह्मणान्सदा ॥३५॥
</details>

<details><summary>मूलम्</summary>

अक्षयं तु भवेच्छ्राद्धं पितॄणां नात्र संशयः।  
तस्माद्विश्रावयेदेनं श्राद्धेषु ब्राह्मणान्सदा ॥३५॥
</details>


<details open><summary>विश्वास-प्रस्तुतिः</summary>

एवमेतद्यथोद्दिष्टं पितॄणां दत्तमक्षयम्।  
भूमिदानं महाराज सर्वपापापहं शुभम् ॥३६॥
</details>

<details><summary>मूलम्</summary>

एवमेतद्यथोद्दिष्टं पितॄणां दत्तमक्षयम्।  
भूमिदानं महाराज सर्वपापापहं शुभम् ॥३६॥
</details>

इति विष्णुधर्मेषु भूमिदानमतुलफलम्।  
