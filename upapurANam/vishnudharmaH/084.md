+++
title = "०८४"

+++
अथ चतुरशीतितमोऽध्याहः।  
वसिष्ठ उवाच।  

<details open><summary>विश्वास-प्रस्तुतिः</summary>

शृणुष्व च महीपाल व्रतं विष्णुपदत्रयम्।  
सर्वपापप्रशमनं यज्जगाद पुरा हरिः ॥१॥
</details>

<details><summary>मूलम्</summary>

शृणुष्व च महीपाल व्रतं विष्णुपदत्रयम्।  
सर्वपापप्रशमनं यज्जगाद पुरा हरिः ॥१॥
</details>


<details open><summary>विश्वास-प्रस्तुतिः</summary>

प्राचेतसाय दक्षाय दक्षश्चाह विवस्वते।  
विवस्वानलसिध्राय अलसिध्रोऽसिताय च ॥२॥
</details>

<details><summary>मूलम्</summary>

प्राचेतसाय दक्षाय दक्षश्चाह विवस्वते।  
विवस्वानलसिध्राय अलसिध्रोऽसिताय च ॥२॥
</details>


<details open><summary>विश्वास-प्रस्तुतिः</summary>

असितेन समाख्यातमल्पायासं महाफलम्।  
तदिदं श्रूयतां सम्यग्व्रतं विष्णुपदत्रयम् ॥३॥
</details>

<details><summary>मूलम्</summary>

असितेन समाख्यातमल्पायासं महाफलम्।  
तदिदं श्रूयतां सम्यग्व्रतं विष्णुपदत्रयम् ॥३॥
</details>


<details open><summary>विश्वास-प्रस्तुतिः</summary>

दक्षः प्रजापतिः पूर्वं विष्णुमाराध्य पृष्टवान्।  
बहुशस्तु विपन्नायां सृष्टावरिनिसूदन ॥४॥
</details>

<details><summary>मूलम्</summary>

दक्षः प्रजापतिः पूर्वं विष्णुमाराध्य पृष्टवान्।  
बहुशस्तु विपन्नायां सृष्टावरिनिसूदन ॥४॥
</details>

दक्ष उवाच।  

<details open><summary>विश्वास-प्रस्तुतिः</summary>

भगवन्सर्वकऋत्वं ममादिष्टं स्वयम्भुवा।  
ब्रह्मणा देवदेवेश तवादेशेन केशव ॥५॥
</details>

<details><summary>मूलम्</summary>

भगवन्सर्वकऋत्वं ममादिष्टं स्वयम्भुवा।  
ब्रह्मणा देवदेवेश तवादेशेन केशव ॥५॥
</details>


<details open><summary>विश्वास-प्रस्तुतिः</summary>

विपन्ना च जगन्नाथ मम सृष्टिः कृता कृता।  
पूर्वकर्मविपाकेन व्याकुलश्चास्मि चेतसा ॥६॥
</details>

<details><summary>मूलम्</summary>

विपन्ना च जगन्नाथ मम सृष्टिः कृता कृता।  
पूर्वकर्मविपाकेन व्याकुलश्चास्मि चेतसा ॥६॥
</details>


<details open><summary>विश्वास-प्रस्तुतिः</summary>

यथा च देव मुच्येय अस्मात्संसारसङ्कटात्।  
विषयासङ्गविषमात्तन्ममाज्ञापयाच्युत ॥७॥
</details>

<details><summary>मूलम्</summary>

यथा च देव मुच्येय अस्मात्संसारसङ्कटात्।  
विषयासङ्गविषमात्तन्ममाज्ञापयाच्युत ॥७॥
</details>

वसिष्ठ उवाच।  

<details open><summary>विश्वास-प्रस्तुतिः</summary>

इत्येवमुक्तो दक्षेण देवदेवो जनार्दनः।  
आचष्ट दुःखक्षयदं व्रतं विष्णुपदत्रयम् ॥८॥
</details>

<details><summary>मूलम्</summary>

इत्येवमुक्तो दक्षेण देवदेवो जनार्दनः।  
आचष्ट दुःखक्षयदं व्रतं विष्णुपदत्रयम् ॥८॥
</details>


<details open><summary>विश्वास-प्रस्तुतिः</summary>

सर्वारम्भविनिष्पत्तिकारकं पापनाशनम्।  
संसारोच्छेदकं धीरैराचीर्णं स्थिरबुद्धिभिः ॥९॥
</details>

<details><summary>मूलम्</summary>

सर्वारम्भविनिष्पत्तिकारकं पापनाशनम्।  
संसारोच्छेदकं धीरैराचीर्णं स्थिरबुद्धिभिः ॥९॥
</details>


<details open><summary>विश्वास-प्रस्तुतिः</summary>

तदहं तव राजेन्द्रव्रतानामुत्तमोत्तमम्।  
कथयामि समाचष्ट यथा पूर्वं ममासितः ॥१०॥
</details>

<details><summary>मूलम्</summary>

तदहं तव राजेन्द्रव्रतानामुत्तमोत्तमम्।  
कथयामि समाचष्ट यथा पूर्वं ममासितः ॥१०॥
</details>


<details open><summary>विश्वास-प्रस्तुतिः</summary>

आषाढे मासि पूर्वासु तथाषाढासु पार्थिव।  
समभ्यर्च्य जगन्नाथमच्युतं नियतः शुचिः ॥११॥
</details>

<details><summary>मूलम्</summary>

आषाढे मासि पूर्वासु तथाषाढासु पार्थिव।  
समभ्यर्च्य जगन्नाथमच्युतं नियतः शुचिः ॥११॥
</details>


<details open><summary>विश्वास-प्रस्तुतिः</summary>

पुष्पैर्हृद्यैस्तथा धूपैर्गन्धैः सागरुचन्दनैः।  
यथाविभवतश्चान्यैरन्नैर्वासोभिरेव च ॥१२॥
</details>

<details><summary>मूलम्</summary>

पुष्पैर्हृद्यैस्तथा धूपैर्गन्धैः सागरुचन्दनैः।  
यथाविभवतश्चान्यैरन्नैर्वासोभिरेव च ॥१२॥
</details>


<details open><summary>विश्वास-प्रस्तुतिः</summary>

क्षीरस्नेहस्थितं तद्वत्पैष्टं विष्णुपदद्वयम्।  
समभ्यर्च्य यथान्यायं केशवस्याग्रतो न्यसेत् ॥१३॥
</details>

<details><summary>मूलम्</summary>

क्षीरस्नेहस्थितं तद्वत्पैष्टं विष्णुपदद्वयम्।  
समभ्यर्च्य यथान्यायं केशवस्याग्रतो न्यसेत् ॥१३॥
</details>


<details open><summary>विश्वास-प्रस्तुतिः</summary>

यवांश्च दद्याद्विप्राय भूगतिः प्रीयतामिति।  
नक्तं भुञ्जीत राजेन्द्रहविष्यान्नं सुसंस्कृतम् ॥१४॥
</details>

<details><summary>मूलम्</summary>

यवांश्च दद्याद्विप्राय भूगतिः प्रीयतामिति।  
नक्तं भुञ्जीत राजेन्द्रहविष्यान्नं सुसंस्कृतम् ॥१४॥
</details>


<details open><summary>विश्वास-प्रस्तुतिः</summary>

तथोत्तरास्वाषाढासु श्रावणे मासि मानवः।  
तथैवाभ्यर्च्य गोविन्दं तद्वद्विष्णुपदद्वयम् ॥१५॥
</details>

<details><summary>मूलम्</summary>

तथोत्तरास्वाषाढासु श्रावणे मासि मानवः।  
तथैवाभ्यर्च्य गोविन्दं तद्वद्विष्णुपदद्वयम् ॥१५॥
</details>


<details open><summary>विश्वास-प्रस्तुतिः</summary>

विप्राय च यवान्दद्यात्प्रीणयित्वा च भूगतिम्।  
नक्तं भूञ्जीत राजेन्द्रनरो योषिदथापि वा ॥१६॥
</details>

<details><summary>मूलम्</summary>

विप्राय च यवान्दद्यात्प्रीणयित्वा च भूगतिम्।  
नक्तं भूञ्जीत राजेन्द्रनरो योषिदथापि वा ॥१६॥
</details>


<details open><summary>विश्वास-प्रस्तुतिः</summary>

प्राप्ते भाद्रपदे मासि पूर्वभद्रपदासु च।  
तथैवाभ्यर्च्य गोविन्दं तद्वद्विष्णुपदद्वयम् ॥१७॥
</details>

<details><summary>मूलम्</summary>

प्राप्ते भाद्रपदे मासि पूर्वभद्रपदासु च।  
तथैवाभ्यर्च्य गोविन्दं तद्वद्विष्णुपदद्वयम् ॥१७॥
</details>


<details open><summary>विश्वास-प्रस्तुतिः</summary>

विप्राय च यवान्दत्त्वा प्रीणयित्वा भुवोगतिम्।  
भुञ्जीत गोरसप्रायं नरो योषिदथापि वा ॥१८॥
</details>

<details><summary>मूलम्</summary>

विप्राय च यवान्दत्त्वा प्रीणयित्वा भुवोगतिम्।  
भुञ्जीत गोरसप्रायं नरो योषिदथापि वा ॥१८॥
</details>


<details open><summary>विश्वास-प्रस्तुतिः</summary>

तद्वदाश्वयुजे दानं तद्वद्गोविन्दपूजनम्।  
पदद्वयस्य पूजां च प्रीणनं च भुवोगतेः ॥१९॥
</details>

<details><summary>मूलम्</summary>

तद्वदाश्वयुजे दानं तद्वद्गोविन्दपूजनम्।  
पदद्वयस्य पूजां च प्रीणनं च भुवोगतेः ॥१९॥
</details>


<details open><summary>विश्वास-प्रस्तुतिः</summary>

नक्तं भुञ्जीत गोरसं मौनमास्थितः।  
स्त्री वा राजेन्द्रपूर्वासु तथा भद्रपदासु वै ॥२०॥
</details>

<details><summary>मूलम्</summary>

नक्तं भुञ्जीत गोरसं मौनमास्थितः।  
स्त्री वा राजेन्द्रपूर्वासु तथा भद्रपदासु वै ॥२०॥
</details>


<details open><summary>विश्वास-प्रस्तुतिः</summary>

फाल्गुने फल्गुनी पूर्वा भवती ह यदा नृप।  
त्रिविक्रमं तदा देवं पूर्वोक्तविधिनार्चयेत् ॥२१॥
</details>

<details><summary>मूलम्</summary>

फाल्गुने फल्गुनी पूर्वा भवती ह यदा नृप।  
त्रिविक्रमं तदा देवं पूर्वोक्तविधिनार्चयेत् ॥२१॥
</details>


<details open><summary>विश्वास-प्रस्तुतिः</summary>

पदद्वयं च देवस्य सम्यगभ्यर्च्य पार्थिव।  
हिरण्यं दक्षिणां दत्त्वा स्वर्गतिः प्रीयतामिति ॥२२॥
</details>

<details><summary>मूलम्</summary>

पदद्वयं च देवस्य सम्यगभ्यर्च्य पार्थिव।  
हिरण्यं दक्षिणां दत्त्वा स्वर्गतिः प्रीयतामिति ॥२२॥
</details>


<details open><summary>विश्वास-प्रस्तुतिः</summary>

नक्तं भुञ्जीत राजेन्द्रवह्निपाकविवर्जितम्।  
एष एवोत्तरायोगे चैत्रे मासे विधिः स्मृतः ॥२३॥
</details>

<details><summary>मूलम्</summary>

नक्तं भुञ्जीत राजेन्द्रवह्निपाकविवर्जितम्।  
एष एवोत्तरायोगे चैत्रे मासे विधिः स्मृतः ॥२३॥
</details>


<details open><summary>विश्वास-प्रस्तुतिः</summary>

एतज्जगाद गोविन्दः पुरा दक्षाय पृच्छते।  
सर्वपापहरं पुण्यं व्रतं विष्णुपदत्रयम् ॥२४॥
</details>

<details><summary>मूलम्</summary>

एतज्जगाद गोविन्दः पुरा दक्षाय पृच्छते।  
सर्वपापहरं पुण्यं व्रतं विष्णुपदत्रयम् ॥२४॥
</details>


<details open><summary>विश्वास-प्रस्तुतिः</summary>

यथोक्तमेतद्यो भक्तो करोति नृपसत्तम।  
सर्वकामानवाप्नोति केशवस्य वचो यथा ॥२५॥
</details>

<details><summary>मूलम्</summary>

यथोक्तमेतद्यो भक्तो करोति नृपसत्तम।  
सर्वकामानवाप्नोति केशवस्य वचो यथा ॥२५॥
</details>


<details open><summary>विश्वास-प्रस्तुतिः</summary>

अपुत्रो लभते पुत्रमपतिर्लभते पतिम्।  
समागमं प्रोषितैश्च तथा प्राप्नोति बान्धवैः ॥२६॥
</details>

<details><summary>मूलम्</summary>

अपुत्रो लभते पुत्रमपतिर्लभते पतिम्।  
समागमं प्रोषितैश्च तथा प्राप्नोति बान्धवैः ॥२६॥
</details>


<details open><summary>विश्वास-प्रस्तुतिः</summary>

द्रव्यमैश्वर्यमारोग्यं सौभाग्यं चारुरूपताम्।  
प्राप्नुवन्त्यखिलानेतान्पूजयित्वा पदत्रयम् ॥२७॥
</details>

<details><summary>मूलम्</summary>

द्रव्यमैश्वर्यमारोग्यं सौभाग्यं चारुरूपताम्।  
प्राप्नुवन्त्यखिलानेतान्पूजयित्वा पदत्रयम् ॥२७॥
</details>


<details open><summary>विश्वास-प्रस्तुतिः</summary>

यान्यान्कामान्नरः स्त्री वा हृदयेनाभिवाञ्छन्ति।  
तांस्तांश्चाप्नोति निष्कामो विष्णुलोकं च गच्छति ॥२८॥
</details>

<details><summary>मूलम्</summary>

यान्यान्कामान्नरः स्त्री वा हृदयेनाभिवाञ्छन्ति।  
तांस्तांश्चाप्नोति निष्कामो विष्णुलोकं च गच्छति ॥२८॥
</details>


<details open><summary>विश्वास-प्रस्तुतिः</summary>

पूर्वं कृत्वापि पापानि नरः स्त्री वा नराधिप।  
पदत्रयव्रतं चीर्त्वा मुच्यते सर्वकिल्बिषैः ॥२९॥
</details>

<details><summary>मूलम्</summary>

पूर्वं कृत्वापि पापानि नरः स्त्री वा नराधिप।  
पदत्रयव्रतं चीर्त्वा मुच्यते सर्वकिल्बिषैः ॥२९॥
</details>

इति विष्णुधर्मेषु विष्णुपदत्रयम्।  
