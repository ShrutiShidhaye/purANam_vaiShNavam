+++
title = "०९७"

+++
अथ सप्तनवतितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

आख्यातं भगवन्सम्यक् परं ब्रह्म त्वया मम।  
विष्णुरेव जगद्धाता योगिनां वर्तते यतः ॥१॥
</details>

<details><summary>मूलम्</summary>

आख्यातं भगवन्सम्यक् परं ब्रह्म त्वया मम।  
विष्णुरेव जगद्धाता योगिनां वर्तते यतः ॥१॥
</details>


<details open><summary>विश्वास-प्रस्तुतिः</summary>

उपायस्तस्य यः प्राप्तो विष्णोरीशस्य भार्गव।  
अद्वैतद्वैतरूपस्य तन्मे विस्तरतो वद ॥२॥
</details>

<details><summary>मूलम्</summary>

उपायस्तस्य यः प्राप्तो विष्णोरीशस्य भार्गव।  
अद्वैतद्वैतरूपस्य तन्मे विस्तरतो वद ॥२॥
</details>


<details open><summary>विश्वास-प्रस्तुतिः</summary>

येन जन्मजरामृत्युमहाग्राहभवार्णवम्।  
त्वद्वाक्यनावमारुह्य मुक्तितीरमवाप्नुयाम् ॥३॥
</details>

<details><summary>मूलम्</summary>

येन जन्मजरामृत्युमहाग्राहभवार्णवम्।  
त्वद्वाक्यनावमारुह्य मुक्तितीरमवाप्नुयाम् ॥३॥
</details>

शौनक उवाच।  
तन्मम ब्रूहि तत्त्वेन प्राप्नुयां येन तत्पदम्।  

<details open><summary>विश्वास-प्रस्तुतिः</summary>

बन्धः कर्ममयो ह्यत्र यथामुक्तिविघातकृत्।  
तस्यापगमने यत्नः कार्यः संसारभीरुणा ॥४॥
</details>

<details><summary>मूलम्</summary>

बन्धः कर्ममयो ह्यत्र यथामुक्तिविघातकृत्।  
तस्यापगमने यत्नः कार्यः संसारभीरुणा ॥४॥
</details>


<details open><summary>विश्वास-प्रस्तुतिः</summary>

सुवर्णादिमहादानपुण्यतीर्थावगाहनैः।  
शारीरैश्च तथा क्लेशैः शास्त्रोक्तैस्तच्छमो भवेत् ॥५॥
</details>

<details><summary>मूलम्</summary>

सुवर्णादिमहादानपुण्यतीर्थावगाहनैः।  
शारीरैश्च तथा क्लेशैः शास्त्रोक्तैस्तच्छमो भवेत् ॥५॥
</details>


<details open><summary>विश्वास-प्रस्तुतिः</summary>

देवतास्तुतिसच्छास्त्रश्रवणैः पुण्यदर्शनैः।  
गुरुशुश्रूषणाच्चैव पापबन्धः प्रणश्यति ॥६॥
</details>

<details><summary>मूलम्</summary>

देवतास्तुतिसच्छास्त्रश्रवणैः पुण्यदर्शनैः।  
गुरुशुश्रूषणाच्चैव पापबन्धः प्रणश्यति ॥६॥
</details>


<details open><summary>विश्वास-प्रस्तुतिः</summary>

प्रपाकूपतडागानि देवतायतनानि च।  
कारयन्पुरुषव्याघ्र पापबन्धात्प्रमुच्यते ॥७॥
</details>

<details><summary>मूलम्</summary>

प्रपाकूपतडागानि देवतायतनानि च।  
कारयन्पुरुषव्याघ्र पापबन्धात्प्रमुच्यते ॥७॥
</details>


<details open><summary>विश्वास-प्रस्तुतिः</summary>

योगिनामथ शुश्रूषां तथैवावसथान्नृप।  
कुर्वन्पूर्ताश्रितं चान्यत्पाअबन्धात्प्रमुच्यते ॥८॥
</details>

<details><summary>मूलम्</summary>

योगिनामथ शुश्रूषां तथैवावसथान्नृप।  
कुर्वन्पूर्ताश्रितं चान्यत्पाअबन्धात्प्रमुच्यते ॥८॥
</details>


<details open><summary>विश्वास-प्रस्तुतिः</summary>

विष्णुः कृष्णो वासुदेवो गोविन्दः पुष्करेक्षणः।  
इत्यादि व्याहरन्नित्यं पापबन्धात्प्रमुच्यते ॥९॥
</details>

<details><summary>मूलम्</summary>

विष्णुः कृष्णो वासुदेवो गोविन्दः पुष्करेक्षणः।  
इत्यादि व्याहरन्नित्यं पापबन्धात्प्रमुच्यते ॥९॥
</details>


<details open><summary>विश्वास-प्रस्तुतिः</summary>

विश्वो विश्वेश्वरो विश्वविधाता धाम शाश्वतम्।  
विष्णुरित्यादि च जपन्पापबन्धात्प्रमुच्यते ॥१०॥
</details>

<details><summary>मूलम्</summary>

विश्वो विश्वेश्वरो विश्वविधाता धाम शाश्वतम्।  
विष्णुरित्यादि च जपन्पापबन्धात्प्रमुच्यते ॥१०॥
</details>


<details open><summary>विश्वास-प्रस्तुतिः</summary>

पद्मनाभो हृषीकेशः केशवो मधुसूदनः।  
इत्यादि व्याहरन्नित्यं पापबन्धात्प्रमुच्यते ॥११॥
</details>

<details><summary>मूलम्</summary>

पद्मनाभो हृषीकेशः केशवो मधुसूदनः।  
इत्यादि व्याहरन्नित्यं पापबन्धात्प्रमुच्यते ॥११॥
</details>


<details open><summary>विश्वास-प्रस्तुतिः</summary>

नारायणश्चक्रधरो विश्वरूपस्त्रिविक्रमः।  
इत्यादि व्याहरन्नित्यं पापबन्धात्प्रमुच्यते ॥१२॥
</details>

<details><summary>मूलम्</summary>

नारायणश्चक्रधरो विश्वरूपस्त्रिविक्रमः।  
इत्यादि व्याहरन्नित्यं पापबन्धात्प्रमुच्यते ॥१२॥
</details>


<details open><summary>विश्वास-प्रस्तुतिः</summary>

विष्णौ प्रतिष्ठितं विश्वं विष्णुर्विश्वे प्रतिष्ठितः।  
विष्णुर्विश्वेश्वरो विश्वमिति भावात्प्रमुच्यते ॥१३॥
</details>

<details><summary>मूलम्</summary>

विष्णौ प्रतिष्ठितं विश्वं विष्णुर्विश्वे प्रतिष्ठितः।  
विष्णुर्विश्वेश्वरो विश्वमिति भावात्प्रमुच्यते ॥१३॥
</details>


<details open><summary>विश्वास-प्रस्तुतिः</summary>

एवं संशान्तपापस्य पुण्यवृद्धिमतो नृप।  
इच्छा प्रवर्तते पूंसो मुक्तिदायिषु कर्मसु ॥१४॥
</details>

<details><summary>मूलम्</summary>

एवं संशान्तपापस्य पुण्यवृद्धिमतो नृप।  
इच्छा प्रवर्तते पूंसो मुक्तिदायिषु कर्मसु ॥१४॥
</details>

मुक्तिदायीनि कर्माणि निष्कामेन कृतानि तु।  
भवन्ति दोषक्षयकाः पुण्यबन्धात्प्रमुच्यते।  

<details open><summary>विश्वास-प्रस्तुतिः</summary>

नित्यनैमित्तिकानीह कर्माण्युक्तानि यानि वै।  
तेषां निष्कामकारणात्पुण्यबन्धः प्रशाम्यति ॥१५॥
</details>

<details><summary>मूलम्</summary>

नित्यनैमित्तिकानीह कर्माण्युक्तानि यानि वै।  
तेषां निष्कामकारणात्पुण्यबन्धः प्रशाम्यति ॥१५॥
</details>


<details open><summary>विश्वास-प्रस्तुतिः</summary>

अनेकजन्मसंसारचितस्यापि दृढात्मनः।  
कर्मबन्धस्य शैथिल्यकारणं चापरं शृणु ॥१६॥
</details>

<details><summary>मूलम्</summary>

अनेकजन्मसंसारचितस्यापि दृढात्मनः।  
कर्मबन्धस्य शैथिल्यकारणं चापरं शृणु ॥१६॥
</details>


<details open><summary>विश्वास-प्रस्तुतिः</summary>

अहिंसा नातिमानित्वमदम्भित्वममत्सरम्।  
तितिक्षा समदर्शित्वं मैत्र्यादौ दण्डसंयमः ॥१७॥
</details>

<details><summary>मूलम्</summary>

अहिंसा नातिमानित्वमदम्भित्वममत्सरम्।  
तितिक्षा समदर्शित्वं मैत्र्यादौ दण्डसंयमः ॥१७॥
</details>


<details open><summary>विश्वास-प्रस्तुतिः</summary>

ऋजुत्वमिन्द्रियजयः शौचमाचार्यपूजनम्।  
पुण्यस्तवादिपठनमपैशुन्यमकत्थनम् ॥१८॥
</details>

<details><summary>मूलम्</summary>

ऋजुत्वमिन्द्रियजयः शौचमाचार्यपूजनम्।  
पुण्यस्तवादिपठनमपैशुन्यमकत्थनम् ॥१८॥
</details>


<details open><summary>विश्वास-प्रस्तुतिः</summary>

विषयान्प्रति वैराग्यमनहङ्कारमेव च।  
अकामित्वं मनःस्थैर्यमद्रोहः सर्वजन्तुषु ॥१९॥
</details>

<details><summary>मूलम्</summary>

विषयान्प्रति वैराग्यमनहङ्कारमेव च।  
अकामित्वं मनःस्थैर्यमद्रोहः सर्वजन्तुषु ॥१९॥
</details>


<details open><summary>विश्वास-प्रस्तुतिः</summary>

अविवादस्तथा मूढैरमूढैः प्रश्नसत्कथा।  
विविक्तदेशेऽभिरतिर्महाजनविवर्जनम् ॥२०॥
</details>

<details><summary>मूलम्</summary>

अविवादस्तथा मूढैरमूढैः प्रश्नसत्कथा।  
विविक्तदेशेऽभिरतिर्महाजनविवर्जनम् ॥२०॥
</details>


<details open><summary>विश्वास-प्रस्तुतिः</summary>

सद्भिः सहास्य सततं योगाभ्यासो मितोक्तिता।  
स्त्रीभर्त्सोत्सवसंलापविवर्जनमवेक्षणम् ॥२१॥
</details>

<details><summary>मूलम्</summary>

सद्भिः सहास्य सततं योगाभ्यासो मितोक्तिता।  
स्त्रीभर्त्सोत्सवसंलापविवर्जनमवेक्षणम् ॥२१॥
</details>


<details open><summary>विश्वास-प्रस्तुतिः</summary>

परयोषिद्विलासानां काव्यालापविवर्जनम्।  
गीतवादितनृत्तेषु मृदङ्गेष्वपरेषु च ॥२२॥
</details>

<details><summary>मूलम्</summary>

परयोषिद्विलासानां काव्यालापविवर्जनम्।  
गीतवादितनृत्तेषु मृदङ्गेष्वपरेषु च ॥२२॥
</details>


<details open><summary>विश्वास-प्रस्तुतिः</summary>

असक्तिर्मनसो मौनमात्मतत्त्वावलोकनम्।  
तपः सन्तोषः सत्येषु स्थितिर्लोभविवर्जनम् ॥२३॥
</details>

<details><summary>मूलम्</summary>

असक्तिर्मनसो मौनमात्मतत्त्वावलोकनम्।  
तपः सन्तोषः सत्येषु स्थितिर्लोभविवर्जनम् ॥२३॥
</details>


<details open><summary>विश्वास-प्रस्तुतिः</summary>

तथा परिग्रहो राजन्मायाव्याजविवर्जनम्।  
असृङ्मांसादिभूतत्वान्निजदेहजुगुप्सनम् ॥२४॥
</details>

<details><summary>मूलम्</summary>

तथा परिग्रहो राजन्मायाव्याजविवर्जनम्।  
असृङ्मांसादिभूतत्वान्निजदेहजुगुप्सनम् ॥२४॥
</details>


<details open><summary>विश्वास-प्रस्तुतिः</summary>

सर्वाण्येतानि भूतानि विष्णुरित्यचला मतिः।  
तत्रैवाशेषभूतेशे भक्तिरव्यभिचारिणी ॥२५॥
</details>

<details><summary>मूलम्</summary>

सर्वाण्येतानि भूतानि विष्णुरित्यचला मतिः।  
तत्रैवाशेषभूतेशे भक्तिरव्यभिचारिणी ॥२५॥
</details>


<details open><summary>विश्वास-प्रस्तुतिः</summary>

एते गुणा मयाख्याता मनोनिर्वृतिकारकाः।  
शैथिल्यहेतवश्चैते कर्मबन्धस्य पूर्थिव ॥२६॥
</details>

<details><summary>मूलम्</summary>

एते गुणा मयाख्याता मनोनिर्वृतिकारकाः।  
शैथिल्यहेतवश्चैते कर्मबन्धस्य पूर्थिव ॥२६॥
</details>


<details open><summary>विश्वास-प्रस्तुतिः</summary>

एभिः शान्तिं गते चित्ते ध्यानाकृष्टः स्थितो हरिः।  
शमं नयति कर्माणि सितमिश्रासितानि वै ॥२७॥
</details>

<details><summary>मूलम्</summary>

एभिः शान्तिं गते चित्ते ध्यानाकृष्टः स्थितो हरिः।  
शमं नयति कर्माणि सितमिश्रासितानि वै ॥२७॥
</details>


<details open><summary>विश्वास-प्रस्तुतिः</summary>

भूयश्च शृणु शास्त्रार्थं सङ्क्षेपाद्वदतो मम।  
यथा सम्प्राप्यते मुक्तिर्मनुजेन्द्रमुमुक्षुभिः ॥२८॥
</details>

<details><summary>मूलम्</summary>

भूयश्च शृणु शास्त्रार्थं सङ्क्षेपाद्वदतो मम।  
यथा सम्प्राप्यते मुक्तिर्मनुजेन्द्रमुमुक्षुभिः ॥२८॥
</details>


<details open><summary>विश्वास-प्रस्तुतिः</summary>

नित्यनैमित्तिकानां तु निष्कामस्य हि या क्रिया।  
निसिद्धानां सकामानां तथैवाकरणं नृप ॥२९॥
</details>

<details><summary>मूलम्</summary>

नित्यनैमित्तिकानां तु निष्कामस्य हि या क्रिया।  
निसिद्धानां सकामानां तथैवाकरणं नृप ॥२९॥
</details>


<details open><summary>विश्वास-प्रस्तुतिः</summary>

सर्वेश्वरे च गोविन्दे भक्तिरव्यभिचारिणी।  
प्रयच्छति नृणां मुक्तिं मा ते भूदत्र संशयः ॥३०॥
</details>

<details><summary>मूलम्</summary>

सर्वेश्वरे च गोविन्दे भक्तिरव्यभिचारिणी।  
प्रयच्छति नृणां मुक्तिं मा ते भूदत्र संशयः ॥३०॥
</details>

इति विष्णुधर्मेषु पापक्षयः।  
