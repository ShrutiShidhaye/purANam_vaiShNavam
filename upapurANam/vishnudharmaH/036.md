+++
title = "०३६"

+++
अथ षट्त्रिंशोऽध्यायः।  
पुलस्त्य उवाच।  

<details open><summary>विश्वास-प्रस्तुतिः</summary>

एवं स्तुतस्ततः प्राह प्रीतिमांस्तं जनार्दनः।  
परिष्वज्य महाबाहुं समाश्वास्य च फाल्गुनम् ॥१॥
</details>

<details><summary>मूलम्</summary>

एवं स्तुतस्ततः प्राह प्रीतिमांस्तं जनार्दनः।  
परिष्वज्य महाबाहुं समाश्वास्य च फाल्गुनम् ॥१॥
</details>

प्रोवाच भगवान्देवः प्रहृष्टेनान्तरात्मना।  

<details open><summary>विश्वास-प्रस्तुतिः</summary>

यस्त्वां वेत्ति स मां वेत्ति यस्त्वामनु स मामनु।  
अभेदेनात्मना वेद्मी त्वामहं पाण्डुनन्दन ॥२॥
</details>

<details><summary>मूलम्</summary>

यस्त्वां वेत्ति स मां वेत्ति यस्त्वामनु स मामनु।  
अभेदेनात्मना वेद्मी त्वामहं पाण्डुनन्दन ॥२॥
</details>


<details open><summary>विश्वास-प्रस्तुतिः</summary>

ममांशत्वं महाबाहो जगतः पालनेच्छया।  
भुवो भारावतारार्थं पृथक् पार्थ मया कृतम् ॥३॥
</details>

<details><summary>मूलम्</summary>

ममांशत्वं महाबाहो जगतः पालनेच्छया।  
भुवो भारावतारार्थं पृथक् पार्थ मया कृतम् ॥३॥
</details>


<details open><summary>विश्वास-प्रस्तुतिः</summary>

देवदैत्योरगा यक्षा गन्धर्वाः किन्नराप्सराः।  
राक्षसाश्च पिशाचाश्च पशुपक्षिसरीसृपाः ॥४॥
</details>

<details><summary>मूलम्</summary>

देवदैत्योरगा यक्षा गन्धर्वाः किन्नराप्सराः।  
राक्षसाश्च पिशाचाश्च पशुपक्षिसरीसृपाः ॥४॥
</details>


<details open><summary>विश्वास-प्रस्तुतिः</summary>

वृक्षगुल्मादयः शैलाः सर्वभूतानि चार्जुन।  
ममैवांशानि भूतानि विद्धि सर्वाण्यरिन्दम ॥५॥
</details>

<details><summary>मूलम्</summary>

वृक्षगुल्मादयः शैलाः सर्वभूतानि चार्जुन।  
ममैवांशानि भूतानि विद्धि सर्वाण्यरिन्दम ॥५॥
</details>

अर्जुन उवाच।  

<details open><summary>विश्वास-प्रस्तुतिः</summary>

भगवन्सर्वभूतात्मन्सर्वभूतेषु वै भवान्।  
परमात्मस्वरूपेण स्थितं वेद्मि तदव्ययम् ॥६॥
</details>

<details><summary>मूलम्</summary>

भगवन्सर्वभूतात्मन्सर्वभूतेषु वै भवान्।  
परमात्मस्वरूपेण स्थितं वेद्मि तदव्ययम् ॥६॥
</details>


<details open><summary>विश्वास-प्रस्तुतिः</summary>

क्षेत्रेषु येषु येषु त्वं चिन्तनीयो मयाच्युत।  
चेतसः प्रणिधानार्थं तन्ममाख्यातुमर्हसि ॥७॥
</details>

<details><summary>मूलम्</summary>

क्षेत्रेषु येषु येषु त्वं चिन्तनीयो मयाच्युत।  
चेतसः प्रणिधानार्थं तन्ममाख्यातुमर्हसि ॥७॥
</details>


<details open><summary>विश्वास-प्रस्तुतिः</summary>

यत्र यत्र च यन्नाम प्रीतये भवतः स्तुतौ।  
प्रसादसुमुखो नाथ तन्ममाशेषतो वद ॥८॥
</details>

<details><summary>मूलम्</summary>

यत्र यत्र च यन्नाम प्रीतये भवतः स्तुतौ।  
प्रसादसुमुखो नाथ तन्ममाशेषतो वद ॥८॥
</details>

भगवानुवाच।  

<details open><summary>विश्वास-प्रस्तुतिः</summary>

सर्वगः सर्वभूतोऽहं न हि किञ्चिद्मया विना।  
चराचरे जगत्यस्मिन्विद्यते कुरुसत्तम ॥९॥
</details>

<details><summary>मूलम्</summary>

सर्वगः सर्वभूतोऽहं न हि किञ्चिद्मया विना।  
चराचरे जगत्यस्मिन्विद्यते कुरुसत्तम ॥९॥
</details>


<details open><summary>विश्वास-प्रस्तुतिः</summary>

तथापि येषु स्थानेषु चिन्तनीयोऽहमर्जुन।  
स्तोतव्यो नामभिर्यैस्तु श्रूयतां तद्वदामि ते ॥१०॥
</details>

<details><summary>मूलम्</summary>

तथापि येषु स्थानेषु चिन्तनीयोऽहमर्जुन।  
स्तोतव्यो नामभिर्यैस्तु श्रूयतां तद्वदामि ते ॥१०॥
</details>


<details open><summary>विश्वास-प्रस्तुतिः</summary>

पुष्करे पुण्डरीकाक्षं गयायां च गदाधरम्।  
लोहदण्डे तथा विष्णुं स्तुवंस्तरति दुष्कृतम् ॥११॥
</details>

<details><summary>मूलम्</summary>

पुष्करे पुण्डरीकाक्षं गयायां च गदाधरम्।  
लोहदण्डे तथा विष्णुं स्तुवंस्तरति दुष्कृतम् ॥११॥
</details>

क्ष्वामाच्ये कुमारं नेपाले लोकभावनम्।  

<details open><summary>विश्वास-प्रस्तुतिः</summary>

राघवं चित्रकूटे तु प्रभासे दैत्यसूदनम्।  
वृन्दावने च गोविन्दं मा स्तुवन्पुण्यभाग्भवेत् ॥१२॥
</details>

<details><summary>मूलम्</summary>

राघवं चित्रकूटे तु प्रभासे दैत्यसूदनम्।  
वृन्दावने च गोविन्दं मा स्तुवन्पुण्यभाग्भवेत् ॥१२॥
</details>

मन्दोदपाने वैकुण्ठं माहन्त्रे चाच्युतं विभुम्।  

<details open><summary>विश्वास-प्रस्तुतिः</summary>

जयं जयन्त्यां तद्वच्च जयन्तं हस्तिनापुरे।  
वाराहं कर्दमाले तु काश्मीरे चक्रपाणिनम् ॥१३॥
</details>

<details><summary>मूलम्</summary>

जयं जयन्त्यां तद्वच्च जयन्तं हस्तिनापुरे।  
वाराहं कर्दमाले तु काश्मीरे चक्रपाणिनम् ॥१३॥
</details>


<details open><summary>विश्वास-प्रस्तुतिः</summary>

जनार्दनं च कुब्जाम्रे मथुरायां च केशवम्।  
कुब्जके श्रीधरं तद्वद्गङ्गाद्वारे सुरोत्तमम् ॥१४॥
</details>

<details><summary>मूलम्</summary>

जनार्दनं च कुब्जाम्रे मथुरायां च केशवम्।  
कुब्जके श्रीधरं तद्वद्गङ्गाद्वारे सुरोत्तमम् ॥१४॥
</details>


<details open><summary>विश्वास-प्रस्तुतिः</summary>

शालग्रामे महायोगिं हरिं गोवर्धनाचले।  
पिण्डारके चतुर्बाहुं शङ्खोद्धारे च शङ्खिनम् ॥१५॥
</details>

<details><summary>मूलम्</summary>

शालग्रामे महायोगिं हरिं गोवर्धनाचले।  
पिण्डारके चतुर्बाहुं शङ्खोद्धारे च शङ्खिनम् ॥१५॥
</details>

वामनं च कुरुक्षेत्रे यमुनायां त्रिविक्रमम्।  
वनमालं च किष्किन्धाआं देवं रैवतके द्विज।  
काशीजले महायोगं देवं चामिततेजसम्।  

<details open><summary>विश्वास-प्रस्तुतिः</summary>

वैशाखयूपे अजितं विरजायां विप्रक्षयम्।  
विश्वेश्वरं तथा शोणे कपिलं पूर्वसागरे ॥१६॥
</details>

<details><summary>मूलम्</summary>

वैशाखयूपे अजितं विरजायां विप्रक्षयम्।  
विश्वेश्वरं तथा शोणे कपिलं पूर्वसागरे ॥१६॥
</details>


<details open><summary>विश्वास-प्रस्तुतिः</summary>

श्वेतद्वीपपतिं चापि गङ्गासागरसङ्गमे।  
भूधरं देविकानद्यां प्रयागे चैव माधवम् ॥१७॥
</details>

<details><summary>मूलम्</summary>

श्वेतद्वीपपतिं चापि गङ्गासागरसङ्गमे।  
भूधरं देविकानद्यां प्रयागे चैव माधवम् ॥१७॥
</details>


<details open><summary>विश्वास-प्रस्तुतिः</summary>

नरनारायणाख्यं च तथा बदरिकाश्रमे।  
समुद्रेदक्षिणे स्तव्यं पद्मनाभेति फाल्गुन ॥१८॥
</details>

<details><summary>मूलम्</summary>

नरनारायणाख्यं च तथा बदरिकाश्रमे।  
समुद्रेदक्षिणे स्तव्यं पद्मनाभेति फाल्गुन ॥१८॥
</details>


<details open><summary>विश्वास-प्रस्तुतिः</summary>

द्वारकायां तथा कृष्णं स्तुवंस्तरति दुर्गतिम्।  
रामं नाम महेन्द्राद्रौहृषीकेशं तथार्बुदे ॥१९॥
</details>

<details><summary>मूलम्</summary>

द्वारकायां तथा कृष्णं स्तुवंस्तरति दुर्गतिम्।  
रामं नाम महेन्द्राद्रौहृषीकेशं तथार्बुदे ॥१९॥
</details>


<details open><summary>विश्वास-प्रस्तुतिः</summary>

अश्वतीर्थे हयग्रीवं विश्वरूपं हिमाचले।  
नृसिंहं कृतसौचे च विपाशायां द्विजप्रियम् ॥२०॥
</details>

<details><summary>मूलम्</summary>

अश्वतीर्थे हयग्रीवं विश्वरूपं हिमाचले।  
नृसिंहं कृतसौचे च विपाशायां द्विजप्रियम् ॥२०॥
</details>


<details open><summary>विश्वास-प्रस्तुतिः</summary>

नैमिषे यज्ञपुरुषं जम्बूमार्गे तथाच्युतम्।  
अनन्तं सैन्धवारण्ये दण्डके शाङ्गधारिणम् ॥२१॥
</details>

<details><summary>मूलम्</summary>

नैमिषे यज्ञपुरुषं जम्बूमार्गे तथाच्युतम्।  
अनन्तं सैन्धवारण्ये दण्डके शाङ्गधारिणम् ॥२१॥
</details>


<details open><summary>विश्वास-प्रस्तुतिः</summary>

उत्पलावर्तके शौरिं नर्मदायां श्रियः पतिम्।  
दामोदरं रैवतके नन्दायां जलशायिनम् ॥२२॥
</details>

<details><summary>मूलम्</summary>

उत्पलावर्तके शौरिं नर्मदायां श्रियः पतिम्।  
दामोदरं रैवतके नन्दायां जलशायिनम् ॥२२॥
</details>


<details open><summary>विश्वास-प्रस्तुतिः</summary>

सर्वयोगेश्वरं चैव सिन्धुसागरसङ्गमे।  
सह्याद्रौदेवदेवेशं वैकुण्ठं मागधे वने ॥२३॥
</details>

<details><summary>मूलम्</summary>

सर्वयोगेश्वरं चैव सिन्धुसागरसङ्गमे।  
सह्याद्रौदेवदेवेशं वैकुण्ठं मागधे वने ॥२३॥
</details>


<details open><summary>विश्वास-प्रस्तुतिः</summary>

सर्वपापहरं विन्ध्ये उड्रेषु पुरुषोत्तमम्।  
हृदये चापि कौन्तेय परमात्मानमात्मनः ॥२४॥
</details>

<details><summary>मूलम्</summary>

सर्वपापहरं विन्ध्ये उड्रेषु पुरुषोत्तमम्।  
हृदये चापि कौन्तेय परमात्मानमात्मनः ॥२४॥
</details>


<details open><summary>विश्वास-प्रस्तुतिः</summary>

वटे वटे वैश्रवणं चत्वरे चत्वरे शिवम्।  
पर्वते पर्वते रामं सर्वत्र मधुसूदनम् ॥२५॥
</details>

<details><summary>मूलम्</summary>

वटे वटे वैश्रवणं चत्वरे चत्वरे शिवम्।  
पर्वते पर्वते रामं सर्वत्र मधुसूदनम् ॥२५॥
</details>


<details open><summary>विश्वास-प्रस्तुतिः</summary>

नरं भूमौ तथा व्योम्नि कौन्तेय गरुडध्वजम्।  
वासुदेवं च सर्वत्र संस्मरञ्ज्योतिषां पतिम् ॥२६॥
</details>

<details><summary>मूलम्</summary>

नरं भूमौ तथा व्योम्नि कौन्तेय गरुडध्वजम्।  
वासुदेवं च सर्वत्र संस्मरञ्ज्योतिषां पतिम् ॥२६॥
</details>


<details open><summary>विश्वास-प्रस्तुतिः</summary>

अर्चयन्प्रणमंस्तु त्वं संस्मरंश्च धनञ्जय।  
एतेष्वेतानि नामानि नरः पापैः प्रमुच्यते ॥२७॥
</details>

<details><summary>मूलम्</summary>

अर्चयन्प्रणमंस्तु त्वं संस्मरंश्च धनञ्जय।  
एतेष्वेतानि नामानि नरः पापैः प्रमुच्यते ॥२७॥
</details>


<details open><summary>विश्वास-प्रस्तुतिः</summary>

स्थानेष्वेतेषु मन्नाम्नामेतेषां प्रीणनं नरः।  
द्विजानां प्रीणनं कृत्वा स्वर्गलोकेऽभिजायते ॥२८॥
</details>

<details><summary>मूलम्</summary>

स्थानेष्वेतेषु मन्नाम्नामेतेषां प्रीणनं नरः।  
द्विजानां प्रीणनं कृत्वा स्वर्गलोकेऽभिजायते ॥२८॥
</details>


<details open><summary>विश्वास-प्रस्तुतिः</summary>

नामान्येतानि कौन्तेय स्थानान्येतानि चात्मवान्।  
जयं वै पञ्चपञ्चाशत्त्रिसन्ध्यं मत्परायणः ॥२९॥
</details>

<details><summary>मूलम्</summary>

नामान्येतानि कौन्तेय स्थानान्येतानि चात्मवान्।  
जयं वै पञ्चपञ्चाशत्त्रिसन्ध्यं मत्परायणः ॥२९॥
</details>


<details open><summary>विश्वास-प्रस्तुतिः</summary>

त्रीणि जन्मानि यत्पापमवस्थात्रितये कृतम्।  
तत्क्षालयत्यसन्दिग्धं जायते च सतां कुले ॥३०॥
</details>

<details><summary>मूलम्</summary>

त्रीणि जन्मानि यत्पापमवस्थात्रितये कृतम्।  
तत्क्षालयत्यसन्दिग्धं जायते च सतां कुले ॥३०॥
</details>


<details open><summary>विश्वास-प्रस्तुतिः</summary>

द्विष्कालं वा जपन्नेव दिवारात्रौ च यत्कृतम्।  
तस्माद्विमुच्यते पापात्सद्भावपरमो नरः ॥३१॥
</details>

<details><summary>मूलम्</summary>

द्विष्कालं वा जपन्नेव दिवारात्रौ च यत्कृतम्।  
तस्माद्विमुच्यते पापात्सद्भावपरमो नरः ॥३१॥
</details>


<details open><summary>विश्वास-प्रस्तुतिः</summary>

जप्तान्येतानि कौन्तेय सकृच्छ्रद्धासमन्वितम्।  
मोचयन्ते नरं पापाद्यत्तत्रैव दिने कृतम् ॥३२॥
</details>

<details><summary>मूलम्</summary>

जप्तान्येतानि कौन्तेय सकृच्छ्रद्धासमन्वितम्।  
मोचयन्ते नरं पापाद्यत्तत्रैव दिने कृतम् ॥३२॥
</details>


<details open><summary>विश्वास-प्रस्तुतिः</summary>

धन्यं यशस्यमायुष्यं जयं कुरु कुलोद्वह।  
ग्रहानुकूलतां चैव करोत्याशु न संशयः ॥३३॥
</details>

<details><summary>मूलम्</summary>

धन्यं यशस्यमायुष्यं जयं कुरु कुलोद्वह।  
ग्रहानुकूलतां चैव करोत्याशु न संशयः ॥३३॥
</details>


<details open><summary>विश्वास-प्रस्तुतिः</summary>

उपोषितो मत्परमः स्थानेष्वेतेषु मानवः।  
कृतायतनवासश्च प्राप्नोत्यभिमतं फलम् ॥३४॥
</details>

<details><summary>मूलम्</summary>

उपोषितो मत्परमः स्थानेष्वेतेषु मानवः।  
कृतायतनवासश्च प्राप्नोत्यभिमतं फलम् ॥३४॥
</details>


<details open><summary>विश्वास-प्रस्तुतिः</summary>

उत्क्रान्तिरप्यशेषेषु स्थानेष्वेतेषु शस्यते।  
अन्यस्थानाच्छतगुणमेतेष्वनशनादिकम् ॥३५॥
</details>

<details><summary>मूलम्</summary>

उत्क्रान्तिरप्यशेषेषु स्थानेष्वेतेषु शस्यते।  
अन्यस्थानाच्छतगुणमेतेष्वनशनादिकम् ॥३५॥
</details>


<details open><summary>विश्वास-प्रस्तुतिः</summary>

यस्तु मत्परमः कालं करोत्येतेषु मानवः।  
देवानामपि पूज्योऽसौ मम लोके महीयते ॥३६॥
</details>

<details><summary>मूलम्</summary>

यस्तु मत्परमः कालं करोत्येतेषु मानवः।  
देवानामपि पूज्योऽसौ मम लोके महीयते ॥३६॥
</details>

इति विष्णुधर्मेषु पञ्चपञ्चाशन्नामानि।  
