+++
title = "०६५"

+++
अथ पञ्चषष्टितमोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

भूयश्च शृणु राजेन्द्रजनकेन महात्मना।  
यद्गीतं वहता भक्तिं ज्ञानमासाद्य केशवे ॥१॥
</details>

<details><summary>मूलम्</summary>

भूयश्च शृणु राजेन्द्रजनकेन महात्मना।  
यद्गीतं वहता भक्तिं ज्ञानमासाद्य केशवे ॥१॥
</details>


<details open><summary>विश्वास-प्रस्तुतिः</summary>

सर्वत्र समदृष्टिं तं जनकं मिथिलेश्वरम्।  
पश्यन्तमच्युतमयं सर्वं च सचराचरम् ॥२॥
</details>

<details><summary>मूलम्</summary>

सर्वत्र समदृष्टिं तं जनकं मिथिलेश्वरम्।  
पश्यन्तमच्युतमयं सर्वं च सचराचरम् ॥२॥
</details>


<details open><summary>विश्वास-प्रस्तुतिः</summary>

द्विजरूपं समास्थाय देवदेवो जनार्दनः।  
उपतस्थे महाभागं प्रत्युवाच च पार्थिवम् ॥३॥
</details>

<details><summary>मूलम्</summary>

द्विजरूपं समास्थाय देवदेवो जनार्दनः।  
उपतस्थे महाभागं प्रत्युवाच च पार्थिवम् ॥३॥
</details>

देव उवाच।  

<details open><summary>विश्वास-प्रस्तुतिः</summary>

राजञ्जनक भद्रंते यद्ब्रवीमि निबोध तत्।  
कुरुष्व च महाबुद्धे यदि साधु मतं तव ॥४॥
</details>

<details><summary>मूलम्</summary>

राजञ्जनक भद्रंते यद्ब्रवीमि निबोध तत्।  
कुरुष्व च महाबुद्धे यदि साधु मतं तव ॥४॥
</details>


<details open><summary>विश्वास-प्रस्तुतिः</summary>

पृथिवीं पृथिवीपालः पालयित्वा पिता तव।  
स्वर्गं गतस्तथा भ्राता सम्यक् सत्यध्वजो नृपः ॥५॥
</details>

<details><summary>मूलम्</summary>

पृथिवीं पृथिवीपालः पालयित्वा पिता तव।  
स्वर्गं गतस्तथा भ्राता सम्यक् सत्यध्वजो नृपः ॥५॥
</details>


<details open><summary>विश्वास-प्रस्तुतिः</summary>

त्वं पुनर्निरभीमानः सर्वत्र समदर्शनः।  
रिपुमित्रादिवर्गेषु कथमेतद्भविष्यति ॥६॥
</details>

<details><summary>मूलम्</summary>

त्वं पुनर्निरभीमानः सर्वत्र समदर्शनः।  
रिपुमित्रादिवर्गेषु कथमेतद्भविष्यति ॥६॥
</details>


<details open><summary>विश्वास-प्रस्तुतिः</summary>

मित्रेषु मित्रवन्न त्वं नाहितेष्वरिवद्भवान्।  
मध्यस्थभाग्न चैव त्वं तथोदासीनवृत्तिषु ॥७॥
</details>

<details><summary>मूलम्</summary>

मित्रेषु मित्रवन्न त्वं नाहितेष्वरिवद्भवान्।  
मध्यस्थभाग्न चैव त्वं तथोदासीनवृत्तिषु ॥७॥
</details>


<details open><summary>विश्वास-प्रस्तुतिः</summary>

शब्दादयो ये विशयास्ते वैराग्यफला नृप।  
नीत्या विहीनस्तु भवान्कथं राज्यं करिष्यति ॥८॥
</details>

<details><summary>मूलम्</summary>

शब्दादयो ये विशयास्ते वैराग्यफला नृप।  
नीत्या विहीनस्तु भवान्कथं राज्यं करिष्यति ॥८॥
</details>


<details open><summary>विश्वास-प्रस्तुतिः</summary>

सर्वैर्नीतिं समास्थाय यथा ते प्रपितामहैः।  
कृतं राज्यं तथा भूप कुरु मातिजडो भव ॥९॥
</details>

<details><summary>मूलम्</summary>

सर्वैर्नीतिं समास्थाय यथा ते प्रपितामहैः।  
कृतं राज्यं तथा भूप कुरु मातिजडो भव ॥९॥
</details>


<details open><summary>विश्वास-प्रस्तुतिः</summary>

तव प्रज्ञा मता ह्येषा मम मोहो महीपते।  
त्रिवर्गसाधनं प्रज्ञा न धर्मादिविरोधिनी ॥१०॥
</details>

<details><summary>मूलम्</summary>

तव प्रज्ञा मता ह्येषा मम मोहो महीपते।  
त्रिवर्गसाधनं प्रज्ञा न धर्मादिविरोधिनी ॥१०॥
</details>

जनक उवाच।  

<details open><summary>विश्वास-प्रस्तुतिः</summary>

सम्यगाह भवान्विप्र वाच्यमेवं भवद्विधैः।  
ममापि श्रूयतां वाक्यं भवतो यदि रोचते ॥११॥
</details>

<details><summary>मूलम्</summary>

सम्यगाह भवान्विप्र वाच्यमेवं भवद्विधैः।  
ममापि श्रूयतां वाक्यं भवतो यदि रोचते ॥११॥
</details>


<details open><summary>विश्वास-प्रस्तुतिः</summary>

यदा सर्वगतो विष्णुः परमात्मा प्रजापतिः।  
तदा मित्रादिमध्यस्थसञ्ज्ञा केषु निपात्यताम् ॥१२॥
</details>

<details><summary>मूलम्</summary>

यदा सर्वगतो विष्णुः परमात्मा प्रजापतिः।  
तदा मित्रादिमध्यस्थसञ्ज्ञा केषु निपात्यताम् ॥१२॥
</details>


<details open><summary>विश्वास-प्रस्तुतिः</summary>

पिता माता तथा भ्राता यदा नान्यज्जनार्दनात्।  
पितृमातृमयीं सञ्ज्ञां तदा कुत्र करोम्यहम् ॥१३॥
</details>

<details><summary>मूलम्</summary>

पिता माता तथा भ्राता यदा नान्यज्जनार्दनात्।  
पितृमातृमयीं सञ्ज्ञां तदा कुत्र करोम्यहम् ॥१३॥
</details>


<details open><summary>विश्वास-प्रस्तुतिः</summary>

सोऽहं ब्रवीमि यद्वाक्यं तन्निबोध द्विजोत्तम।  
अनेकरूपरूपोऽयं विष्णुरेवाखिलं जगत् ॥१४॥
</details>

<details><summary>मूलम्</summary>

सोऽहं ब्रवीमि यद्वाक्यं तन्निबोध द्विजोत्तम।  
अनेकरूपरूपोऽयं विष्णुरेवाखिलं जगत् ॥१४॥
</details>


<details open><summary>विश्वास-प्रस्तुतिः</summary>

विष्णुः पिता मे जगतः प्रतिष्ठा विष्णुर्माता विष्णुरेवाग्रजो मे।  
विष्णुर्गतिर्विष्णुमयस्तथास्मि विष्णौ स्थितोऽस्म्यक्षगतश्च विष्णुः ॥१५॥
</details>

<details><summary>मूलम्</summary>

विष्णुः पिता मे जगतः प्रतिष्ठा विष्णुर्माता विष्णुरेवाग्रजो मे।  
विष्णुर्गतिर्विष्णुमयस्तथास्मि विष्णौ स्थितोऽस्म्यक्षगतश्च विष्णुः ॥१५॥
</details>


<details open><summary>विश्वास-प्रस्तुतिः</summary>

यो मे ममत्वोपगतः स विष्णुर्यश्चारिभूतो मम सोऽपि विष्णुः।  
दिवं वियद्भूः ककुभश्च विष्णुर्भूतानि विष्णुर्भुवनानि विष्णुः ॥१६॥
</details>

<details><summary>मूलम्</summary>

यो मे ममत्वोपगतः स विष्णुर्यश्चारिभूतो मम सोऽपि विष्णुः।  
दिवं वियद्भूः ककुभश्च विष्णुर्भूतानि विष्णुर्भुवनानि विष्णुः ॥१६॥
</details>

पश्यामि विष्णुं न परं ततोऽन्यच्।  
शृणोमि विष्णुं न परं ततोऽन्यत्।  

<details open><summary>विश्वास-प्रस्तुतिः</summary>

स्पृशामि विष्णुं न परं ततोऽन्यज्।  
जिघ्रामि विष्णुं न परं ततोऽन्यत् ॥१७॥
</details>

<details><summary>मूलम्</summary>

स्पृशामि विष्णुं न परं ततोऽन्यज्।  
जिघ्रामि विष्णुं न परं ततोऽन्यत् ॥१७॥
</details>

रसामि विष्णुं न परं ततोऽन्यन्।  
मन्ये च विष्णुं न परं ततोऽन्यत्।  
जिघ्रामि विष्णुं न परं ततोऽन्यच्।  
नमामि विष्णुं न परं ततोऽन्यत्।  

<details open><summary>विश्वास-प्रस्तुतिः</summary>

बुध्यामि विष्णुं न परं ततोऽन्यत्।  
सर्वं हि विष्णुर्न परं ततोऽन्यत् ॥१८॥
</details>

<details><summary>मूलम्</summary>

बुध्यामि विष्णुं न परं ततोऽन्यत्।  
सर्वं हि विष्णुर्न परं ततोऽन्यत् ॥१८॥
</details>

विष्णुः समस्तं न परं ततोऽस्ति।  
विष्णुः समस्तं न परं च देवः।  
विष्णुः स्थारीयान्न परं ततोऽस्ति।  

<details open><summary>विश्वास-प्रस्तुतिः</summary>

विष्णुर्लघीयान्न परं ततोऽस्ति।  
विष्णुर्गरीयान्न परं ततोऽन्यत् ॥१९॥
</details>

<details><summary>मूलम्</summary>

विष्णुर्लघीयान्न परं ततोऽस्ति।  
विष्णुर्गरीयान्न परं ततोऽन्यत् ॥१९॥
</details>


<details open><summary>विश्वास-प्रस्तुतिः</summary>

यथा न विष्णुव्यतिरिक्तमन्यच्छृणोमि पश्यामि तथा स्पृशामि।  
सत्येन तेनोपशमं प्रयान्तु दोषा विमुक्तेः परिपन्थिनो ये ॥२०॥
</details>

<details><summary>मूलम्</summary>

यथा न विष्णुव्यतिरिक्तमन्यच्छृणोमि पश्यामि तथा स्पृशामि।  
सत्येन तेनोपशमं प्रयान्तु दोषा विमुक्तेः परिपन्थिनो ये ॥२०॥
</details>


<details open><summary>विश्वास-प्रस्तुतिः</summary>

न मेऽस्ति बन्धुर्न च मेऽस्ति शत्रुर्न भूतवर्गो न जनो मदन्यः।  
त्वं चाहं अन्ये च शरीरभेदैर्विभिन्नमीशस्य हरेः स्वरूपम् ॥२१॥
</details>

<details><summary>मूलम्</summary>

न मेऽस्ति बन्धुर्न च मेऽस्ति शत्रुर्न भूतवर्गो न जनो मदन्यः।  
त्वं चाहं अन्ये च शरीरभेदैर्विभिन्नमीशस्य हरेः स्वरूपम् ॥२१॥
</details>


<details open><summary>विश्वास-प्रस्तुतिः</summary>

मूर्तामूर्तिविशेषं तु पश्यतस्तन्मयं द्विज।  
क्रोधहर्षादयो भावाः स्थास्यन्ति हृदये कथम् ॥२२॥
</details>

<details><summary>मूलम्</summary>

मूर्तामूर्तिविशेषं तु पश्यतस्तन्मयं द्विज।  
क्रोधहर्षादयो भावाः स्थास्यन्ति हृदये कथम् ॥२२॥
</details>


<details open><summary>विश्वास-प्रस्तुतिः</summary>

स त्वं प्रसीद मोहोऽयमथ चेन्मम सुव्रत।  
तथापि मा रुषं कार्षीरचिकित्स्या हि मोहिताः ॥२३॥
</details>

<details><summary>मूलम्</summary>

स त्वं प्रसीद मोहोऽयमथ चेन्मम सुव्रत।  
तथापि मा रुषं कार्षीरचिकित्स्या हि मोहिताः ॥२३॥
</details>

शौनक उवाच।  

<details open><summary>विश्वास-प्रस्तुतिः</summary>

बहुरूपस्ततो रूपं शङ्खचक्रगदाधरम्।  
दर्शयामास सुप्रीतो जनकाय जनार्दनः ॥२४॥
</details>

<details><summary>मूलम्</summary>

बहुरूपस्ततो रूपं शङ्खचक्रगदाधरम्।  
दर्शयामास सुप्रीतो जनकाय जनार्दनः ॥२४॥
</details>


<details open><summary>विश्वास-प्रस्तुतिः</summary>

ततस्तद्दर्शनाद्भूपं शिरसा प्रणतं प्रभुः।  
आद्यः प्रजापतिपतिः प्रत्युवाचाच्युतो हरिः ॥२५॥
</details>

<details><summary>मूलम्</summary>

ततस्तद्दर्शनाद्भूपं शिरसा प्रणतं प्रभुः।  
आद्यः प्रजापतिपतिः प्रत्युवाचाच्युतो हरिः ॥२५॥
</details>


<details open><summary>विश्वास-प्रस्तुतिः</summary>

वरं वरय भूपाल परितुष्टोऽस्मि तेऽनघ।  
मय्यर्पितमनोबुद्धेः सदैवाहं न दुर्लभः ॥२६॥
</details>

<details><summary>मूलम्</summary>

वरं वरय भूपाल परितुष्टोऽस्मि तेऽनघ।  
मय्यर्पितमनोबुद्धेः सदैवाहं न दुर्लभः ॥२६॥
</details>

जनक उवाच।  

<details open><summary>विश्वास-प्रस्तुतिः</summary>

यदि देव प्रसन्नोऽसि सम्यगाराधितो मया।  
तद्वृणोमि वरं भक्तिस्त्वय्येवास्तु सदा मम ॥२७॥
</details>

<details><summary>मूलम्</summary>

यदि देव प्रसन्नोऽसि सम्यगाराधितो मया।  
तद्वृणोमि वरं भक्तिस्त्वय्येवास्तु सदा मम ॥२७॥
</details>

शौनक उवाच।  

<details open><summary>विश्वास-प्रस्तुतिः</summary>

एवं भविष्यतीत्युक्त्वा गतोऽन्तर्धानमीश्वरः।  
सोऽपि लेभे लयं विष्णौ भक्त्या योगिसुदुर्लभम् ॥२८॥
</details>

<details><summary>मूलम्</summary>

एवं भविष्यतीत्युक्त्वा गतोऽन्तर्धानमीश्वरः।  
सोऽपि लेभे लयं विष्णौ भक्त्या योगिसुदुर्लभम् ॥२८॥
</details>


<details open><summary>विश्वास-प्रस्तुतिः</summary>

इति कृष्णे नरव्याघ्र कुर्वन्भक्तिं नरः सदा।  
प्राप्नोति पुरुषव्याघ्र मुक्तिं चाप्यतिदुर्लभाम् ॥२९॥
</details>

<details><summary>मूलम्</summary>

इति कृष्णे नरव्याघ्र कुर्वन्भक्तिं नरः सदा।  
प्राप्नोति पुरुषव्याघ्र मुक्तिं चाप्यतिदुर्लभाम् ॥२९॥
</details>

इति विष्णुधर्मेषु जनकगीता।  
