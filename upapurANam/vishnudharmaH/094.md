+++
title = "०९४"

+++
अथ चतुर्नवतितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

संसारार्णवमग्नेन पुरुषेण महामुने।  
विषयासक्तचित्तेन यत्कार्यं तद्वदस्व मे ॥१॥
</details>

<details><summary>मूलम्</summary>

संसारार्णवमग्नेन पुरुषेण महामुने।  
विषयासक्तचित्तेन यत्कार्यं तद्वदस्व मे ॥१॥
</details>


<details open><summary>विश्वास-प्रस्तुतिः</summary>

भ्राम्यतां सङ्कटे दुर्गे संसारे विषयैषिणाम्।  
स्वकर्मभिर्मनुष्याणामुपकारकमुच्यताम् ॥२॥
</details>

<details><summary>मूलम्</summary>

भ्राम्यतां सङ्कटे दुर्गे संसारे विषयैषिणाम्।  
स्वकर्मभिर्मनुष्याणामुपकारकमुच्यताम् ॥२॥
</details>


<details open><summary>विश्वास-प्रस्तुतिः</summary>

क्षीप्ते मनस्यनायत्ते वृद्धे लोभादिके गणे।  
शरणं यन्मनुष्याणां तदाचक्ष्व महामुने ॥३॥
</details>

<details><summary>मूलम्</summary>

क्षीप्ते मनस्यनायत्ते वृद्धे लोभादिके गणे।  
शरणं यन्मनुष्याणां तदाचक्ष्व महामुने ॥३॥
</details>

शौनक उवाच।  

<details open><summary>विश्वास-प्रस्तुतिः</summary>

संसाराणवपोताय हरये हरिमेधसे।  
नमस्कृत्य प्रवक्ष्यामि नराणामुपकारकम् ॥४॥
</details>

<details><summary>मूलम्</summary>

संसाराणवपोताय हरये हरिमेधसे।  
नमस्कृत्य प्रवक्ष्यामि नराणामुपकारकम् ॥४॥
</details>


<details open><summary>विश्वास-प्रस्तुतिः</summary>

सम्यगाराधितो भक्त्या वेदभारगुरोर्गुरुः।  
कृष्णद्वैपायनः प्राह यच्छिष्याय सुमन्तवे ॥५॥
</details>

<details><summary>मूलम्</summary>

सम्यगाराधितो भक्त्या वेदभारगुरोर्गुरुः।  
कृष्णद्वैपायनः प्राह यच्छिष्याय सुमन्तवे ॥५॥
</details>


<details open><summary>विश्वास-प्रस्तुतिः</summary>

पुरा किल दुराचारो दुर्बुद्धिरजितेन्द्रियः।  
क्षत्रबन्धुरभूत्पापः परमर्मावघट्टकः ॥६॥
</details>

<details><summary>मूलम्</summary>

पुरा किल दुराचारो दुर्बुद्धिरजितेन्द्रियः।  
क्षत्रबन्धुरभूत्पापः परमर्मावघट्टकः ॥६॥
</details>


<details open><summary>विश्वास-प्रस्तुतिः</summary>

मातापित्रोरशुश्रूषुद्रोर्ग्धा\! बन्धुजनस्य च।  
गुरुदेवद्विजातीनां निन्दासु सततोद्यतः ॥७॥
</details>

<details><summary>मूलम्</summary>

मातापित्रोरशुश्रूषुद्रोर्ग्धा\! बन्धुजनस्य च।  
गुरुदेवद्विजातीनां निन्दासु सततोद्यतः ॥७॥
</details>


<details open><summary>विश्वास-प्रस्तुतिः</summary>

मोष्टा विश्वसतां नित्यमप्रीतिः प्रीतिमिच्छताम्।  
ऋजूनामनृजुः क्षुद्रः परहिंसापरायणः ॥८॥
</details>

<details><summary>मूलम्</summary>

मोष्टा विश्वसतां नित्यमप्रीतिः प्रीतिमिच्छताम्।  
ऋजूनामनृजुः क्षुद्रः परहिंसापरायणः ॥८॥
</details>


<details open><summary>विश्वास-प्रस्तुतिः</summary>

स बान्धवैः परित्यक्तस्तथान्यैः साधुवृत्तिभिः।  
अवृत्तिमानविश्वास्यो मृगयाजीवनोऽभवत् ॥९॥
</details>

<details><summary>मूलम्</summary>

स बान्धवैः परित्यक्तस्तथान्यैः साधुवृत्तिभिः।  
अवृत्तिमानविश्वास्यो मृगयाजीवनोऽभवत् ॥९॥
</details>


<details open><summary>विश्वास-प्रस्तुतिः</summary>

अहन्यहनि चक्राङ्गानेणकादींस्तथा मृगान्।  
हत्वात्मपोषणं चक्रे व्याधवृत्तिरतोऽधमः ॥१०॥
</details>

<details><summary>मूलम्</summary>

अहन्यहनि चक्राङ्गानेणकादींस्तथा मृगान्।  
हत्वात्मपोषणं चक्रे व्याधवृत्तिरतोऽधमः ॥१०॥
</details>


<details open><summary>विश्वास-प्रस्तुतिः</summary>

एतया तस्य दुष्टस्य कुवृत्त्या पापचेतसः।  
जगाम सुमहान्कालः कुर्वतो दारपोषणम् ॥११॥
</details>

<details><summary>मूलम्</summary>

एतया तस्य दुष्टस्य कुवृत्त्या पापचेतसः।  
जगाम सुमहान्कालः कुर्वतो दारपोषणम् ॥११॥
</details>


<details open><summary>विश्वास-प्रस्तुतिः</summary>

एकदा तु मुनिस्तेन निदाघे विजने वने।  
मृगयामटता दृष्टो वर्त्मनः प्रच्युतः पथि ॥१२॥
</details>

<details><summary>मूलम्</summary>

एकदा तु मुनिस्तेन निदाघे विजने वने।  
मृगयामटता दृष्टो वर्त्मनः प्रच्युतः पथि ॥१२॥
</details>


<details open><summary>विश्वास-प्रस्तुतिः</summary>

क्षुत्क्षामकण्ठः सुश्रान्तः शुष्कजिह्वास्यतालुकः।  
तृट्परीतोऽतिविभ्रान्तः कान्दिग्भूतोऽल्पचेतनः ॥१३॥
</details>

<details><summary>मूलम्</summary>

क्षुत्क्षामकण्ठः सुश्रान्तः शुष्कजिह्वास्यतालुकः।  
तृट्परीतोऽतिविभ्रान्तः कान्दिग्भूतोऽल्पचेतनः ॥१३॥
</details>


<details open><summary>विश्वास-प्रस्तुतिः</summary>

श्वासायासश्लथैरङ्गैः कृच्छ्रादात्मानमुद्वहन्।  
सूर्यांशुतापात्प्रगलत्स्वेदार्द्रचरणो नृप ॥१४॥
</details>

<details><summary>मूलम्</summary>

श्वासायासश्लथैरङ्गैः कृच्छ्रादात्मानमुद्वहन्।  
सूर्यांशुतापात्प्रगलत्स्वेदार्द्रचरणो नृप ॥१४॥
</details>


<details open><summary>विश्वास-प्रस्तुतिः</summary>

तस्मिन्दृष्टे ततस्तस्य क्षत्रबन्धोरजायत।  
कारुण्यं दारुणस्यापि व्याधवृत्तिपरिग्रहात् ॥१५॥
</details>

<details><summary>मूलम्</summary>

तस्मिन्दृष्टे ततस्तस्य क्षत्रबन्धोरजायत।  
कारुण्यं दारुणस्यापि व्याधवृत्तिपरिग्रहात् ॥१५॥
</details>


<details open><summary>विश्वास-प्रस्तुतिः</summary>

तमुपेत्य च भूपाल क्षत्रबन्धुः स तापसम्।  
उवाच विप्रप्रवरं विमार्गे वर्तते भवान् ॥१६॥
</details>

<details><summary>मूलम्</summary>

तमुपेत्य च भूपाल क्षत्रबन्धुः स तापसम्।  
उवाच विप्रप्रवरं विमार्गे वर्तते भवान् ॥१६॥
</details>


<details open><summary>विश्वास-प्रस्तुतिः</summary>

नैष पन्था द्विजश्रेष्ठ विपिनोऽयं महाटविः।  
मामन्वेहि त्वरायुक्तो मा विपत्तिं समेष्यसि ॥१७॥
</details>

<details><summary>मूलम्</summary>

नैष पन्था द्विजश्रेष्ठ विपिनोऽयं महाटविः।  
मामन्वेहि त्वरायुक्तो मा विपत्तिं समेष्यसि ॥१७॥
</details>

शौनक उवाच।  

<details open><summary>विश्वास-प्रस्तुतिः</summary>

निशाम्य तद्वचः श्रान्तः क्षत्रबन्धोर्महानुनिः।  
अनुवव्राज राजेन्द्रजलाशाजनितोद्यमः ॥१८॥
</details>

<details><summary>मूलम्</summary>

निशाम्य तद्वचः श्रान्तः क्षत्रबन्धोर्महानुनिः।  
अनुवव्राज राजेन्द्रजलाशाजनितोद्यमः ॥१८॥
</details>


<details open><summary>विश्वास-प्रस्तुतिः</summary>

किञ्चिद्भूभागमासाद्य ददर्श च महामुनिः।  
हंसकारण्डवाकीर्णं प्रोत्फुल्लनलिनं सरः ॥१९॥
</details>

<details><summary>मूलम्</summary>

किञ्चिद्भूभागमासाद्य ददर्श च महामुनिः।  
हंसकारण्डवाकीर्णं प्रोत्फुल्लनलिनं सरः ॥१९॥
</details>


<details open><summary>विश्वास-प्रस्तुतिः</summary>

सारसाभिरुतं रम्यं सूपतीर्थमकर्दमम्।  
पद्मोत्पलयुतं चारु पूर्णं स्वच्छेन वारिणा ॥२०॥
</details>

<details><summary>मूलम्</summary>

सारसाभिरुतं रम्यं सूपतीर्थमकर्दमम्।  
पद्मोत्पलयुतं चारु पूर्णं स्वच्छेन वारिणा ॥२०॥
</details>


<details open><summary>विश्वास-प्रस्तुतिः</summary>

सुशीतवनषण्डैश्च समन्तात्परिवेष्टितम्।  
तत्क्षणात्तृट्परीतानां चक्षुषो ह्लादकारिणम् ॥२१॥
</details>

<details><summary>मूलम्</summary>

सुशीतवनषण्डैश्च समन्तात्परिवेष्टितम्।  
तत्क्षणात्तृट्परीतानां चक्षुषो ह्लादकारिणम् ॥२१॥
</details>


<details open><summary>विश्वास-प्रस्तुतिः</summary>

दृष्ट्वैव स मुनिस्तत्र तदामलजलं सरः।  
सूर्यांशुतप्तो घर्मार्तो निपपात तदम्भसि ॥२२॥
</details>

<details><summary>मूलम्</summary>

दृष्ट्वैव स मुनिस्तत्र तदामलजलं सरः।  
सूर्यांशुतप्तो घर्मार्तो निपपात तदम्भसि ॥२२॥
</details>


<details open><summary>विश्वास-प्रस्तुतिः</summary>

तत्राश्वास्य कृताह्लादः पपौ वारि नराधिप।  
उज्जीवयन्मुनिवरो जिह्वातालु शनैः शनैः ॥२३॥
</details>

<details><summary>मूलम्</summary>

तत्राश्वास्य कृताह्लादः पपौ वारि नराधिप।  
उज्जीवयन्मुनिवरो जिह्वातालु शनैः शनैः ॥२३॥
</details>


<details open><summary>विश्वास-प्रस्तुतिः</summary>

सोऽपि क्षत्रियदायादो मुनित्राणपरायणः।  
विहाय सशरं चापमुज्जहार बिसान्यथ ॥२४॥
</details>

<details><summary>मूलम्</summary>

सोऽपि क्षत्रियदायादो मुनित्राणपरायणः।  
विहाय सशरं चापमुज्जहार बिसान्यथ ॥२४॥
</details>


<details open><summary>विश्वास-प्रस्तुतिः</summary>

ददौ च तस्मै राजेन्द्रक्षुधिताय तपस्विने।  
ययौ च तृप्तिं विप्रोऽपि बिसनालाम्बुभक्षणात् ॥२५॥
</details>

<details><summary>मूलम्</summary>

ददौ च तस्मै राजेन्द्रक्षुधिताय तपस्विने।  
ययौ च तृप्तिं विप्रोऽपि बिसनालाम्बुभक्षणात् ॥२५॥
</details>

तमाश्वस्तं कृताहारमुपविष्टं सुशीतले।  

<details open><summary>विश्वास-प्रस्तुतिः</summary>

न्यग्रोधशाखासञ्छन्ने निष्पङ्के सरसस्तटे।  
संवाहयामास च तं क्षत्रबन्धुः शनैः शनैः ॥२६॥
</details>

<details><summary>मूलम्</summary>

न्यग्रोधशाखासञ्छन्ने निष्पङ्के सरसस्तटे।  
संवाहयामास च तं क्षत्रबन्धुः शनैः शनैः ॥२६॥
</details>


<details open><summary>विश्वास-प्रस्तुतिः</summary>

पादजङ्घोरुपृष्टेषु तेन संवाहितो मुनिः।  
जहौ श्रमममित्रघ्न वाक्यं चेदमुवाच ह ॥२७॥
</details>

<details><summary>मूलम्</summary>

पादजङ्घोरुपृष्टेषु तेन संवाहितो मुनिः।  
जहौ श्रमममित्रघ्न वाक्यं चेदमुवाच ह ॥२७॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

कस्त्वं भद्रमुखाद्येह मम प्राणपरिक्षये।  
हस्तावलम्बदो धात्रा जनितो विपिने वने ॥२८॥
</details>

<details><summary>मूलम्</summary>

कस्त्वं भद्रमुखाद्येह मम प्राणपरिक्षये।  
हस्तावलम्बदो धात्रा जनितो विपिने वने ॥२८॥
</details>


<details open><summary>विश्वास-प्रस्तुतिः</summary>

विभ्रष्टमार्गो मूढोऽहं क्षुत्पिपासाश्रमातुरः।  
त्रातस्त्वयामहाभाग कस्त्वमत्र वनेऽजने ॥२९॥
</details>

<details><summary>मूलम्</summary>

विभ्रष्टमार्गो मूढोऽहं क्षुत्पिपासाश्रमातुरः।  
त्रातस्त्वयामहाभाग कस्त्वमत्र वनेऽजने ॥२९॥
</details>


<details open><summary>विश्वास-प्रस्तुतिः</summary>

क्षुत्पिपासाश्रमार्तस्य यस्त्राणं विपिने वने।  
करोति पुरुषव्याघ्र तस्य लोका मधुश्च्युतः ॥३०॥
</details>

<details><summary>मूलम्</summary>

क्षुत्पिपासाश्रमार्तस्य यस्त्राणं विपिने वने।  
करोति पुरुषव्याघ्र तस्य लोका मधुश्च्युतः ॥३०॥
</details>


<details open><summary>विश्वास-प्रस्तुतिः</summary>

स त्वं ब्रूहि महाभाग ममाभ्युद्धारकारकः।  
येषां प्रख्यातयशसां समुत्पन्नः कुले भवान् ॥३१॥
</details>

<details><summary>मूलम्</summary>

स त्वं ब्रूहि महाभाग ममाभ्युद्धारकारकः।  
येषां प्रख्यातयशसां समुत्पन्नः कुले भवान् ॥३१॥
</details>

क्षत्रबन्धुरुवाच।  

<details open><summary>विश्वास-प्रस्तुतिः</summary>

हर्यश्वस्य कुले जातः पुत्रश्चित्ररथस्य च।  
विमतिर्नाम नाम्नाहं हन्तुमभ्यागतो मृगान् ॥३२॥
</details>

<details><summary>मूलम्</summary>

हर्यश्वस्य कुले जातः पुत्रश्चित्ररथस्य च।  
विमतिर्नाम नाम्नाहं हन्तुमभ्यागतो मृगान् ॥३२॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

पित्रर्थं मृगयेयं ते लक्ष्यार्थं वा महामते।  
आहारार्थमुताहोऽत्र मृगया व्यसनं तु ते ॥३३॥
</details>

<details><summary>मूलम्</summary>

पित्रर्थं मृगयेयं ते लक्ष्यार्थं वा महामते।  
आहारार्थमुताहोऽत्र मृगया व्यसनं तु ते ॥३३॥
</details>

क्षत्रबन्धुरुवाच।  

<details open><summary>विश्वास-प्रस्तुतिः</summary>

वृत्तिरेषा मम ब्रह्मन्परित्यक्तस्य बान्धवैः।  
भृत्यैरन्यैश्च नष्टेऽर्थे निर्धनस्यामिषाशिनः ॥३४॥
</details>

<details><summary>मूलम्</summary>

वृत्तिरेषा मम ब्रह्मन्परित्यक्तस्य बान्धवैः।  
भृत्यैरन्यैश्च नष्टेऽर्थे निर्धनस्यामिषाशिनः ॥३४॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

किमर्थं त्वं परित्यक्तो भृत्यस्वजनबन्धुभिः।  
पातकी कीकटः क्षुद्रैरुपजप्तः परेण वा ॥३५॥
</details>

<details><summary>मूलम्</summary>

किमर्थं त्वं परित्यक्तो भृत्यस्वजनबन्धुभिः।  
पातकी कीकटः क्षुद्रैरुपजप्तः परेण वा ॥३५॥
</details>

शौनक उवाच।  

<details open><summary>विश्वास-प्रस्तुतिः</summary>

इत्युक्तः सोऽभवन्मौनी पश्यन्दोषं नृपात्मनि।  
अदुष्टांश्चात्मनो भृत्यान्विचिन्त्यातीव दुर्मनाः ॥३६॥
</details>

<details><summary>मूलम्</summary>

इत्युक्तः सोऽभवन्मौनी पश्यन्दोषं नृपात्मनि।  
अदुष्टांश्चात्मनो भृत्यान्विचिन्त्यातीव दुर्मनाः ॥३६॥
</details>


<details open><summary>विश्वास-प्रस्तुतिः</summary>

अवेक्ष्य तं साध्वसिनं क्षत्रबन्धुं महामुनिः।  
ध्यात्वा चिरमथापश्यत्क्षत्रबन्धुं स्वदोषिणम् ॥३७॥
</details>

<details><summary>मूलम्</summary>

अवेक्ष्य तं साध्वसिनं क्षत्रबन्धुं महामुनिः।  
ध्यात्वा चिरमथापश्यत्क्षत्रबन्धुं स्वदोषिणम् ॥३७॥
</details>

सन्त्यक्तबन्धुलोके च तस्मिन्दुर्वृत्तचेतसि।  

<details open><summary>विश्वास-प्रस्तुतिः</summary>

कृपां चकार स मुनिः।  
क्षत्रबन्धौ दयापरः ॥३८॥
</details>

<details><summary>मूलम्</summary>

कृपां चकार स मुनिः।  
क्षत्रबन्धौ दयापरः ॥३८॥
</details>


<details open><summary>विश्वास-प्रस्तुतिः</summary>

उवाच च मुनिर्भूयः क्षत्रबन्धुं कृपालुकः।  
उपकारिणमुग्रेण कर्मणा तं विदूषितम् ॥३९॥
</details>

<details><summary>मूलम्</summary>

उवाच च मुनिर्भूयः क्षत्रबन्धुं कृपालुकः।  
उपकारिणमुग्रेण कर्मणा तं विदूषितम् ॥३९॥
</details>


<details open><summary>विश्वास-प्रस्तुतिः</summary>

अपि शक्नोषि संयन्तुमकार्यप्रसृतं मनः।  
प्राणि पीडानिवृत्तिं च कर्तुं क्रोधादिसंयमम् ॥४०॥
</details>

<details><summary>मूलम्</summary>

अपि शक्नोषि संयन्तुमकार्यप्रसृतं मनः।  
प्राणि पीडानिवृत्तिं च कर्तुं क्रोधादिसंयमम् ॥४०॥
</details>


<details open><summary>विश्वास-प्रस्तुतिः</summary>

अपि मैत्रीं जने कर्तुं शक्नोषि त्वं मुधैव या।  
ऐहिकामुष्मिकी वीर क्रियमाणा महाफला ॥४१॥
</details>

<details><summary>मूलम्</summary>

अपि मैत्रीं जने कर्तुं शक्नोषि त्वं मुधैव या।  
ऐहिकामुष्मिकी वीर क्रियमाणा महाफला ॥४१॥
</details>

क्षत्रबन्धुरुवाच।  

<details open><summary>विश्वास-प्रस्तुतिः</summary>

न शक्नोमि क्षमां कर्तुं न मैत्रीं मम चेतसि।  
प्राणिनामवधाद्ब्रह्मन्नास्ति दारादिपोषणम् ॥४२॥
</details>

<details><summary>मूलम्</summary>

न शक्नोमि क्षमां कर्तुं न मैत्रीं मम चेतसि।  
प्राणिनामवधाद्ब्रह्मन्नास्ति दारादिपोषणम् ॥४२॥
</details>


<details open><summary>विश्वास-प्रस्तुतिः</summary>

अनायत्तं च मे चित्तं विषयानेव धावति।  
तदप्राप्तौ च सर्वेषां क्रोधादीनां समुद्भवः ॥४३॥
</details>

<details><summary>मूलम्</summary>

अनायत्तं च मे चित्तं विषयानेव धावति।  
तदप्राप्तौ च सर्वेषां क्रोधादीनां समुद्भवः ॥४३॥
</details>


<details open><summary>विश्वास-प्रस्तुतिः</summary>

सोऽहं न मैत्रीं न क्षान्तिं न हिंसादिविवर्जनम्।  
कर्तुं शक्नोमि यत्कार्यं तदन्यदुपदिश्यताम् ॥४४॥
</details>

<details><summary>मूलम्</summary>

सोऽहं न मैत्रीं न क्षान्तिं न हिंसादिविवर्जनम्।  
कर्तुं शक्नोमि यत्कार्यं तदन्यदुपदिश्यताम् ॥४४॥
</details>

शौनक उवाच।  

<details open><summary>विश्वास-प्रस्तुतिः</summary>

तेनैवमुक्तो विप्रोऽसौ तमुपेक्ष्यममन्यत।  
तथाप्यतिकृपालुत्वात्क्षत्रबन्धुमभाषत ॥४५॥
</details>

<details><summary>मूलम्</summary>

तेनैवमुक्तो विप्रोऽसौ तमुपेक्ष्यममन्यत।  
तथाप्यतिकृपालुत्वात्क्षत्रबन्धुमभाषत ॥४५॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

यद्येतदखिलं कर्तुं न शक्नोषि ब्रवीहि मे।  
स्वल्पमन्यन्मयोक्तं हि करिष्यति भवान्यदि ॥४६॥
</details>

<details><summary>मूलम्</summary>

यद्येतदखिलं कर्तुं न शक्नोषि ब्रवीहि मे।  
स्वल्पमन्यन्मयोक्तं हि करिष्यति भवान्यदि ॥४६॥
</details>

क्षत्रबन्धुरुवाच।  

<details open><summary>विश्वास-प्रस्तुतिः</summary>

अशक्यमुक्तं भवता चञ्चलत्वाद्धि चेतसः।  
वाक्शरीरविनिष्पाद्यं यच्छक्यं तदुदीरय ॥४७॥
</details>

<details><summary>मूलम्</summary>

अशक्यमुक्तं भवता चञ्चलत्वाद्धि चेतसः।  
वाक्शरीरविनिष्पाद्यं यच्छक्यं तदुदीरय ॥४७॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

उत्तिष्ठता प्रस्वपता प्रस्थितेन गमिष्यता।  
गोविन्देति सदा वाच्यं क्षुतप्रस्खलितादिषु ॥४८॥
</details>

<details><summary>मूलम्</summary>

उत्तिष्ठता प्रस्वपता प्रस्थितेन गमिष्यता।  
गोविन्देति सदा वाच्यं क्षुतप्रस्खलितादिषु ॥४८॥
</details>


<details open><summary>विश्वास-प्रस्तुतिः</summary>

कार्यं वर्त्मनि मूढानां क्षेममार्गेऽवतारणम्।  
हितं च वाच्यं पृष्टेन शत्रूणामपि जानता ॥४९॥
</details>

<details><summary>मूलम्</summary>

कार्यं वर्त्मनि मूढानां क्षेममार्गेऽवतारणम्।  
हितं च वाच्यं पृष्टेन शत्रूणामपि जानता ॥४९॥
</details>


<details open><summary>विश्वास-प्रस्तुतिः</summary>

एतत्तवोपकाराय भविष्यत्यनुपालितम्।  
यद्यन्यदुपसंहर्तुं न शक्नोषि महीपते ॥५०॥
</details>

<details><summary>मूलम्</summary>

एतत्तवोपकाराय भविष्यत्यनुपालितम्।  
यद्यन्यदुपसंहर्तुं न शक्नोषि महीपते ॥५०॥
</details>

शौनक उवाच।  

<details open><summary>विश्वास-प्रस्तुतिः</summary>

इत्युक्त्वा प्रययौ विप्रस्तेन वर्त्मनि दर्शिते।  
सोऽपि तच्छासनं सर्वं क्षत्रबन्धुश्चकार ह ॥५१॥
</details>

<details><summary>मूलम्</summary>

इत्युक्त्वा प्रययौ विप्रस्तेन वर्त्मनि दर्शिते।  
सोऽपि तच्छासनं सर्वं क्षत्रबन्धुश्चकार ह ॥५१॥
</details>


<details open><summary>विश्वास-प्रस्तुतिः</summary>

गोविन्देति क्षुते गच्छन्प्रस्थानस्खलितादिषु।  
उदीरयन्नवापाग्र्यां रतिं तत्र शनैः शनैः ॥५२॥
</details>

<details><summary>मूलम्</summary>

गोविन्देति क्षुते गच्छन्प्रस्थानस्खलितादिषु।  
उदीरयन्नवापाग्र्यां रतिं तत्र शनैः शनैः ॥५२॥
</details>


<details open><summary>विश्वास-प्रस्तुतिः</summary>

ततः कालेन महता क्षत्रबन्धुर्ममार वै।  
अजायत च विप्रस्य कुले जातिस्मरो नृप ॥५३॥
</details>

<details><summary>मूलम्</summary>

ततः कालेन महता क्षत्रबन्धुर्ममार वै।  
अजायत च विप्रस्य कुले जातिस्मरो नृप ॥५३॥
</details>

तस्य संस्मरतो जातीः शतशोऽथ सहस्रशः।  

<details open><summary>विश्वास-प्रस्तुतिः</summary>

निर्वेदः सुमहाञ्जज्ञे संसारेऽत्रातिदुःखदे।  
स चिन्तयामास जगत्सर्वमेतदचेतनम् ॥५४॥
</details>

<details><summary>मूलम्</summary>

निर्वेदः सुमहाञ्जज्ञे संसारेऽत्रातिदुःखदे।  
स चिन्तयामास जगत्सर्वमेतदचेतनम् ॥५४॥
</details>

अहमेकोऽत्र सञ्ज्ञावान्गोविन्दोदीरितं हि यत्।  

<details open><summary>विश्वास-प्रस्तुतिः</summary>

यच्चाध्वनि विमूढानां कृतं वर्त्मावतारणम्।  
हितमुक्तं च पृष्टेन तस्य जातिस्मृतिः फलम् ॥५५॥
</details>

<details><summary>मूलम्</summary>

यच्चाध्वनि विमूढानां कृतं वर्त्मावतारणम्।  
हितमुक्तं च पृष्टेन तस्य जातिस्मृतिः फलम् ॥५५॥
</details>


<details open><summary>विश्वास-प्रस्तुतिः</summary>

सोऽहं जातिस्मरो भूयः करिष्याम्यतिसङ्कटे।  
तदा संसारचक्रेऽस्मिन्येन प्राप्स्यामि निर्वृतिम् ॥५६॥
</details>

<details><summary>मूलम्</summary>

सोऽहं जातिस्मरो भूयः करिष्याम्यतिसङ्कटे।  
तदा संसारचक्रेऽस्मिन्येन प्राप्स्यामि निर्वृतिम् ॥५६॥
</details>


<details open><summary>विश्वास-प्रस्तुतिः</summary>

यस्योच्चारणमात्रेण जाता जातिस्मृतिर्मम।  
तमेवाराधयिष्यामि जगतामीश्वरं हरिम् ॥५७॥
</details>

<details><summary>मूलम्</summary>

यस्योच्चारणमात्रेण जाता जातिस्मृतिर्मम।  
तमेवाराधयिष्यामि जगतामीश्वरं हरिम् ॥५७॥
</details>


<details open><summary>विश्वास-प्रस्तुतिः</summary>

यन्मयं परमं ब्रह्म तदव्यक्तं च यन्मयम्।  
यन्मयं व्यक्तमप्येतद्भविष्यामि हि तन्मयः ॥५८॥
</details>

<details><summary>मूलम्</summary>

यन्मयं परमं ब्रह्म तदव्यक्तं च यन्मयम्।  
यन्मयं व्यक्तमप्येतद्भविष्यामि हि तन्मयः ॥५८॥
</details>


<details open><summary>विश्वास-प्रस्तुतिः</summary>

यद्यनाराधिते विष्णौ ममैतज्जन्म यास्यति।  
ध्रुवं बन्धवतो मुक्तिर्नैव जातूपपद्यते ॥५९॥
</details>

<details><summary>मूलम्</summary>

यद्यनाराधिते विष्णौ ममैतज्जन्म यास्यति।  
ध्रुवं बन्धवतो मुक्तिर्नैव जातूपपद्यते ॥५९॥
</details>


<details open><summary>विश्वास-प्रस्तुतिः</summary>

अहो दुःखमहो दुःखमहो दुःखमतीव हि।  
स्वरूपमतिघोरस्य संसारस्यातिदुर्लभम् ॥६०॥
</details>

<details><summary>मूलम्</summary>

अहो दुःखमहो दुःखमहो दुःखमतीव हि।  
स्वरूपमतिघोरस्य संसारस्यातिदुर्लभम् ॥६०॥
</details>


<details open><summary>विश्वास-प्रस्तुतिः</summary>

विण्मूत्रपूयकलिले गर्भवासेऽतिपीडनात्।  
अशुचावतिबीभत्से दुःखमत्यन्तदुःसहम् ॥६१॥
</details>

<details><summary>मूलम्</summary>

विण्मूत्रपूयकलिले गर्भवासेऽतिपीडनात्।  
अशुचावतिबीभत्से दुःखमत्यन्तदुःसहम् ॥६१॥
</details>


<details open><summary>विश्वास-प्रस्तुतिः</summary>

दुःखं च जायमानानां गात्रभङ्गादिपीडनात्।  
वातेन प्रेर्यमाणानां मूर्छाकार्यतिभीतिदम् ॥६२॥
</details>

<details><summary>मूलम्</summary>

दुःखं च जायमानानां गात्रभङ्गादिपीडनात्।  
वातेन प्रेर्यमाणानां मूर्छाकार्यतिभीतिदम् ॥६२॥
</details>


<details open><summary>विश्वास-प्रस्तुतिः</summary>

बालत्वे निर्विवेकानां भूतदेवात्मसम्भवम्।  
यौवने वार्द्धके चैव मरणे चातिदारुणम् ॥६३॥
</details>

<details><summary>मूलम्</summary>

बालत्वे निर्विवेकानां भूतदेवात्मसम्भवम्।  
यौवने वार्द्धके चैव मरणे चातिदारुणम् ॥६३॥
</details>


<details open><summary>विश्वास-प्रस्तुतिः</summary>

शीतोष्णतृष्णाक्षुद्रोगज्वरादिपरिवारितः।  
सर्वदैव पुमानास्ते यावज्जन्मान्तसंस्थितिः ॥६४॥
</details>

<details><summary>मूलम्</summary>

शीतोष्णतृष्णाक्षुद्रोगज्वरादिपरिवारितः।  
सर्वदैव पुमानास्ते यावज्जन्मान्तसंस्थितिः ॥६४॥
</details>


<details open><summary>विश्वास-प्रस्तुतिः</summary>

दुःखातिशयभूतं हि यदन्ते वासुखं नृणाम्।  
तस्यानुमानं नैवास्ति कार्येणैवानुमीयते ॥६५॥
</details>

<details><summary>मूलम्</summary>

दुःखातिशयभूतं हि यदन्ते वासुखं नृणाम्।  
तस्यानुमानं नैवास्ति कार्येणैवानुमीयते ॥६५॥
</details>


<details open><summary>विश्वास-प्रस्तुतिः</summary>

कृष्यमाणस्य पुरुषैर्यद्यमस्यातिदुःसहम्।  
दुःखं तत्संस्मृतिप्राप्तं करोति मम वेपथुम् ॥६६॥
</details>

<details><summary>मूलम्</summary>

कृष्यमाणस्य पुरुषैर्यद्यमस्यातिदुःसहम्।  
दुःखं तत्संस्मृतिप्राप्तं करोति मम वेपथुम् ॥६६॥
</details>


<details open><summary>विश्वास-प्रस्तुतिः</summary>

कुम्भीपाके तप्तकुम्भे महारौरवरौरवे।  
कालसूत्रे महायन्त्रे शूकरे कूटशाल्मलौ ॥६७॥
</details>

<details><summary>मूलम्</summary>

कुम्भीपाके तप्तकुम्भे महारौरवरौरवे।  
कालसूत्रे महायन्त्रे शूकरे कूटशाल्मलौ ॥६७॥
</details>


<details open><summary>विश्वास-प्रस्तुतिः</summary>

असिपत्रवने दुःखमप्रतिष्ठे च यन्महत्।  
विडालवक्त्रे च तथा तमस्युग्रे च दुःसहम् ॥६८॥
</details>

<details><summary>मूलम्</summary>

असिपत्रवने दुःखमप्रतिष्ठे च यन्महत्।  
विडालवक्त्रे च तथा तमस्युग्रे च दुःसहम् ॥६८॥
</details>


<details open><summary>विश्वास-प्रस्तुतिः</summary>

शस्त्राग्नियन्त्रवेगेषु शीतोष्णादिषु दारुणम्।  
ततश्च मुक्तस्य पुनर्योनिसङ्क्रमणेषु यत् ॥६९॥
</details>

<details><summary>मूलम्</summary>

शस्त्राग्नियन्त्रवेगेषु शीतोष्णादिषु दारुणम्।  
ततश्च मुक्तस्य पुनर्योनिसङ्क्रमणेषु यत् ॥६९॥
</details>


<details open><summary>विश्वास-प्रस्तुतिः</summary>

गर्भस्थस्य च यद्दुःखमतिदुःसहमुल्वणम्।  
पुनश्च जायमानस्य जन्म यौवनजं च यत् ॥७०॥
</details>

<details><summary>मूलम्</summary>

गर्भस्थस्य च यद्दुःखमतिदुःसहमुल्वणम्।  
पुनश्च जायमानस्य जन्म यौवनजं च यत् ॥७०॥
</details>


<details open><summary>विश्वास-प्रस्तुतिः</summary>

दुःखान्येतान्यसह्यानि संसारान्तर्विवर्तिभिः।  
पुरुषैरनुभूयन्ते सुखभ्रान्तिविमोहितैः ॥७१॥
</details>

<details><summary>मूलम्</summary>

दुःखान्येतान्यसह्यानि संसारान्तर्विवर्तिभिः।  
पुरुषैरनुभूयन्ते सुखभ्रान्तिविमोहितैः ॥७१॥
</details>


<details open><summary>विश्वास-प्रस्तुतिः</summary>

न वै सुखकला काचित्तत्रास्त्यत्यन्तदुःखदे।  
संसारसङ्कटे तीव्रे उपेतानां कदाचन ॥७२॥
</details>

<details><summary>मूलम्</summary>

न वै सुखकला काचित्तत्रास्त्यत्यन्तदुःखदे।  
संसारसङ्कटे तीव्रे उपेतानां कदाचन ॥७२॥
</details>


<details open><summary>विश्वास-प्रस्तुतिः</summary>

विषयासक्तचित्तानां मनुष्याणां कदा मतिः।  
संसारोत्तारणे वाञ्छां करिष्यति हि चञ्चला ॥७३॥
</details>

<details><summary>मूलम्</summary>

विषयासक्तचित्तानां मनुष्याणां कदा मतिः।  
संसारोत्तारणे वाञ्छां करिष्यति हि चञ्चला ॥७३॥
</details>


<details open><summary>विश्वास-प्रस्तुतिः</summary>

गोविन्दनाम्ना सततं समुच्चारणसम्भवम्।  
जातिस्मरत्वमेतन्नः किं वृथैव प्रयास्यति ॥७४॥
</details>

<details><summary>मूलम्</summary>

गोविन्दनाम्ना सततं समुच्चारणसम्भवम्।  
जातिस्मरत्वमेतन्नः किं वृथैव प्रयास्यति ॥७४॥
</details>


<details open><summary>विश्वास-प्रस्तुतिः</summary>

सोऽहं मुक्तिप्रदानार्थमनन्तमजमव्ययम्।  
तच्चित्तस्तन्मयो भूत्वा तोषयिष्यामि केशवम् ॥७५॥
</details>

<details><summary>मूलम्</summary>

सोऽहं मुक्तिप्रदानार्थमनन्तमजमव्ययम्।  
तच्चित्तस्तन्मयो भूत्वा तोषयिष्यामि केशवम् ॥७५॥
</details>

शौनक उवाच।  

<details open><summary>विश्वास-प्रस्तुतिः</summary>

आत्मानमात्मनैवं स प्रोक्त्वा जातिस्मरो द्विजः।  
तुष्टाव वाग्भिरिष्टाभिः प्रणतः पुरुषोत्तमम् ॥७६॥
</details>

<details><summary>मूलम्</summary>

आत्मानमात्मनैवं स प्रोक्त्वा जातिस्मरो द्विजः।  
तुष्टाव वाग्भिरिष्टाभिः प्रणतः पुरुषोत्तमम् ॥७६॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

प्रणिपत्याक्षरं विश्वं विश्वहेतुं निरञ्जनम्।  
यत्प्रार्थयाम्यविकलं सकलं तत्प्रयच्छतु ॥७७॥
</details>

<details><summary>मूलम्</summary>

प्रणिपत्याक्षरं विश्वं विश्वहेतुं निरञ्जनम्।  
यत्प्रार्थयाम्यविकलं सकलं तत्प्रयच्छतु ॥७७॥
</details>


<details open><summary>विश्वास-प्रस्तुतिः</summary>

कर्तारमकृतं विष्णुं सर्वकारणकारणम्।  
अणोरणीयांसमजं सर्वव्यापिनमीश्वरम् ॥७८॥
</details>

<details><summary>मूलम्</summary>

कर्तारमकृतं विष्णुं सर्वकारणकारणम्।  
अणोरणीयांसमजं सर्वव्यापिनमीश्वरम् ॥७८॥
</details>


<details open><summary>विश्वास-प्रस्तुतिः</summary>

परात्परतरं यस्मान्नास्ति सर्वेश्वरात्परम्।  
तं प्रणम्याच्युतं देवं प्रार्थयामि यदस्तु तत् ॥७९॥
</details>

<details><summary>मूलम्</summary>

परात्परतरं यस्मान्नास्ति सर्वेश्वरात्परम्।  
तं प्रणम्याच्युतं देवं प्रार्थयामि यदस्तु तत् ॥७९॥
</details>


<details open><summary>विश्वास-प्रस्तुतिः</summary>

सर्वेश्वराच्युतानन्त परमात्मञ्जनार्दन।  
संसाराब्धिमहापोत समुद्धर महार्णवात् ॥८०॥
</details>

<details><summary>मूलम्</summary>

सर्वेश्वराच्युतानन्त परमात्मञ्जनार्दन।  
संसाराब्धिमहापोत समुद्धर महार्णवात् ॥८०॥
</details>


<details open><summary>विश्वास-प्रस्तुतिः</summary>

व्योमानिलाग्न्यम्बुधरास्वरूप तन्मात्रसर्वेन्द्रियबुद्धिरूप।  
अन्तःस्थितात्मन्परमात्मरूप प्रसीद सर्वेश्वर विश्वरूप ॥८१॥
</details>

<details><summary>मूलम्</summary>

व्योमानिलाग्न्यम्बुधरास्वरूप तन्मात्रसर्वेन्द्रियबुद्धिरूप।  
अन्तःस्थितात्मन्परमात्मरूप प्रसीद सर्वेश्वर विश्वरूप ॥८१॥
</details>


<details open><summary>विश्वास-प्रस्तुतिः</summary>

तमादिरन्तो जगतोऽस्य मध्यमादेस्त्वमादिः प्रलयस्य चान्तः।  
त्वत्तो भवत्येतदशेषमीश त्वय्येव चान्ते लयमभ्युपैति ॥८२॥
</details>

<details><summary>मूलम्</summary>

तमादिरन्तो जगतोऽस्य मध्यमादेस्त्वमादिः प्रलयस्य चान्तः।  
त्वत्तो भवत्येतदशेषमीश त्वय्येव चान्ते लयमभ्युपैति ॥८२॥
</details>


<details open><summary>विश्वास-प्रस्तुतिः</summary>

प्रदीपवर्त्यन्तगतोऽग्निरल्पो यथातिकक्षे विततं प्रयाति।  
तद्वद्विसृष्टेरमरादिभिन्नैर्विकाशमायासि विभूतिभेदैः ॥८३॥
</details>

<details><summary>मूलम्</summary>

प्रदीपवर्त्यन्तगतोऽग्निरल्पो यथातिकक्षे विततं प्रयाति।  
तद्वद्विसृष्टेरमरादिभिन्नैर्विकाशमायासि विभूतिभेदैः ॥८३॥
</details>


<details open><summary>विश्वास-प्रस्तुतिः</summary>

यथा नदीनां बहवोऽम्बुवेगाः समन्ततोऽब्धिं भगवन्विशन्ति।  
त्वय्यन्तकाले जगदच्युतेदं तथा लयं गच्छति सर्वभूते ॥८४॥
</details>

<details><summary>मूलम्</summary>

यथा नदीनां बहवोऽम्बुवेगाः समन्ततोऽब्धिं भगवन्विशन्ति।  
त्वय्यन्तकाले जगदच्युतेदं तथा लयं गच्छति सर्वभूते ॥८४॥
</details>


<details open><summary>विश्वास-प्रस्तुतिः</summary>

त्वं सर्वमेतद्बहुधैक एव जगत्पते कार्यमिवाभ्युपेतम्।  
यदस्ति यन्नास्ति च तत्त्वमेव हरे त्वदन्यद्भगवन्किमस्ति ॥८५॥
</details>

<details><summary>मूलम्</summary>

त्वं सर्वमेतद्बहुधैक एव जगत्पते कार्यमिवाभ्युपेतम्।  
यदस्ति यन्नास्ति च तत्त्वमेव हरे त्वदन्यद्भगवन्किमस्ति ॥८५॥
</details>


<details open><summary>विश्वास-प्रस्तुतिः</summary>

किन्त्वीश माया भवतो निजेयमाविष्कृताविष्कृतलोकसृष्टे।  
ययाहमेषोऽन्यतमो ममेति मदीयमस्याभिवदन्ति मूढाः ॥८६॥
</details>

<details><summary>मूलम्</summary>

किन्त्वीश माया भवतो निजेयमाविष्कृताविष्कृतलोकसृष्टे।  
ययाहमेषोऽन्यतमो ममेति मदीयमस्याभिवदन्ति मूढाः ॥८६॥
</details>


<details open><summary>विश्वास-प्रस्तुतिः</summary>

तया विमूढेन मयाभनाभ न यत्कृतं तत्क्वचिदस्ति किञ्चित्।  
भूम्यम्बराग्निसलिलेषु देव जाग्रत्सुषुप्तादिषु दुःखितेन ॥८७॥
</details>

<details><summary>मूलम्</summary>

तया विमूढेन मयाभनाभ न यत्कृतं तत्क्वचिदस्ति किञ्चित्।  
भूम्यम्बराग्निसलिलेषु देव जाग्रत्सुषुप्तादिषु दुःखितेन ॥८७॥
</details>


<details open><summary>विश्वास-प्रस्तुतिः</summary>

न सन्ति तावन्ति जलान्यपीड्य सर्वेषु नाथाब्धिषु सर्वकालम्।  
स्तन्यानि यावन्ति मयातिघोरे पीतानि संसारमहासमुद्रे॥८८॥
</details>

<details><summary>मूलम्</summary>

न सन्ति तावन्ति जलान्यपीड्य सर्वेषु नाथाब्धिषु सर्वकालम्।  
स्तन्यानि यावन्ति मयातिघोरे पीतानि संसारमहासमुद्रे॥८८॥
</details>


<details open><summary>विश्वास-प्रस्तुतिः</summary>

सम्पच्छिलानां हिमवन्महेन्द्रकैलासमेर्वादिषु नैव तादृक्।  
देहान्यनेकान्यनुगृह्णतो मे प्राप्तास्थिसम्पन्महति यथेश ॥८९॥
</details>

<details><summary>मूलम्</summary>

सम्पच्छिलानां हिमवन्महेन्द्रकैलासमेर्वादिषु नैव तादृक्।  
देहान्यनेकान्यनुगृह्णतो मे प्राप्तास्थिसम्पन्महति यथेश ॥८९॥
</details>


<details open><summary>विश्वास-प्रस्तुतिः</summary>

त्वय्यर्पितं नाथ पुनः पुनर्मे मनः समाक्षिप्य सुदुर्धरोऽपि।  
रागो हि वश्यं कुरुते ततोऽनु लोभादयः किं भगवन्करोमि ॥९०॥
</details>

<details><summary>मूलम्</summary>

त्वय्यर्पितं नाथ पुनः पुनर्मे मनः समाक्षिप्य सुदुर्धरोऽपि।  
रागो हि वश्यं कुरुते ततोऽनु लोभादयः किं भगवन्करोमि ॥९०॥
</details>


<details open><summary>विश्वास-प्रस्तुतिः</summary>

एकाग्रतामूल्यबलेन लभ्यं भवौषधं त्वं भगवन्किलैकः।  
मनः परायत्तमिदं भवेऽस्मिन्संसारदुःखात्किमहं करोमि ॥९१॥
</details>

<details><summary>मूलम्</summary>

एकाग्रतामूल्यबलेन लभ्यं भवौषधं त्वं भगवन्किलैकः।  
मनः परायत्तमिदं भवेऽस्मिन्संसारदुःखात्किमहं करोमि ॥९१॥
</details>


<details open><summary>विश्वास-प्रस्तुतिः</summary>

न सन्ति ते देव भुवि प्रदेशा न येषु जातोऽस्मि तथा विनष्टः।  
अत्ता मया येषु न जन्तवश्च सम्भक्षितो यैश्च न जन्तुसङ्घैः ॥९२॥
</details>

<details><summary>मूलम्</summary>

न सन्ति ते देव भुवि प्रदेशा न येषु जातोऽस्मि तथा विनष्टः।  
अत्ता मया येषु न जन्तवश्च सम्भक्षितो यैश्च न जन्तुसङ्घैः ॥९२॥
</details>


<details open><summary>विश्वास-प्रस्तुतिः</summary>

सिंहेन भूत्वा बहवो मयात्ता व्याघ्रेण भूत्वा बहवो मयात्ताः।  
तथान्यरूपैर्बहवो मयात्ताः सम्भक्षितोऽहं बहुभिस्ततश्च ॥९३॥
</details>

<details><summary>मूलम्</summary>

सिंहेन भूत्वा बहवो मयात्ता व्याघ्रेण भूत्वा बहवो मयात्ताः।  
तथान्यरूपैर्बहवो मयात्ताः सम्भक्षितोऽहं बहुभिस्ततश्च ॥९३॥
</details>


<details open><summary>विश्वास-प्रस्तुतिः</summary>

उत्क्रान्तिदुःखान्यतिदुःसहानि सहस्रशो यान्यनुसंस्मरामि।  
तैः संस्मृतैस्तत्क्षणमेव देव तडिद्यथा मे हृदयं प्रयाति ॥९४॥
</details>

<details><summary>मूलम्</summary>

उत्क्रान्तिदुःखान्यतिदुःसहानि सहस्रशो यान्यनुसंस्मरामि।  
तैः संस्मृतैस्तत्क्षणमेव देव तडिद्यथा मे हृदयं प्रयाति ॥९४॥
</details>


<details open><summary>विश्वास-प्रस्तुतिः</summary>

ततश्च दुःखान्यनिवारणानि यन्त्राग्निशस्त्रौघसमुद्भवानि।  
भवन्ति यान्यच्युत नारकानां तान्येव तेषामुपमानमात्रम् ॥९५॥
</details>

<details><summary>मूलम्</summary>

ततश्च दुःखान्यनिवारणानि यन्त्राग्निशस्त्रौघसमुद्भवानि।  
भवन्ति यान्यच्युत नारकानां तान्येव तेषामुपमानमात्रम् ॥९५॥
</details>


<details open><summary>विश्वास-प्रस्तुतिः</summary>

दुःखान्यसह्यानि च गर्भवासे विण्मूत्रमध्येऽतिनिपीडितस्य।  
भवन्ति यानि च्यवतश्च गर्भात्तेषां स्वरूपं गदितुं न शक्यम् ॥९६॥
</details>

<details><summary>मूलम्</summary>

दुःखान्यसह्यानि च गर्भवासे विण्मूत्रमध्येऽतिनिपीडितस्य।  
भवन्ति यानि च्यवतश्च गर्भात्तेषां स्वरूपं गदितुं न शक्यम् ॥९६॥
</details>


<details open><summary>विश्वास-प्रस्तुतिः</summary>

दुःखानि बालेषु महन्ति नाथ कौमारके यौवनिनश्च पुंसः।  
ज्वरातिसाराक्षिरुगादिकानि समस्तदुःखालय एव वृद्धः ॥९७॥
</details>

<details><summary>मूलम्</summary>

दुःखानि बालेषु महन्ति नाथ कौमारके यौवनिनश्च पुंसः।  
ज्वरातिसाराक्षिरुगादिकानि समस्तदुःखालय एव वृद्धः ॥९७॥
</details>


<details open><summary>विश्वास-प्रस्तुतिः</summary>

करोति कर्माच्युत तत्क्षणेन पापं नरः कायमनोवचोभिः।  
यस्याब्दलक्षैरपि नान्तमेति शस्त्रादियन्त्राग्निनिपीडनेषु ॥९८॥
</details>

<details><summary>मूलम्</summary>

करोति कर्माच्युत तत्क्षणेन पापं नरः कायमनोवचोभिः।  
यस्याब्दलक्षैरपि नान्तमेति शस्त्रादियन्त्राग्निनिपीडनेषु ॥९८॥
</details>


<details open><summary>विश्वास-प्रस्तुतिः</summary>

दुःखानि यानीष्टवियोगजानि भवन्ति संसारविहारभाजाम्।  
प्रत्येकशस्तेषु नरा विनाशमिच्छन्त्यसूनां ममताभिभूताः ॥९९॥
</details>

<details><summary>मूलम्</summary>

दुःखानि यानीष्टवियोगजानि भवन्ति संसारविहारभाजाम्।  
प्रत्येकशस्तेषु नरा विनाशमिच्छन्त्यसूनां ममताभिभूताः ॥९९॥
</details>


<details open><summary>विश्वास-प्रस्तुतिः</summary>

शोकाभिभूतस्य ममाश्रु देव यावत्प्रमाणं न जलं पयोदा।  
तावत्प्रमाणं न जलं पयोदा मुञ्चन्त्यनेकैरपि वर्षलक्षैः ॥१००॥
</details>

<details><summary>मूलम्</summary>

शोकाभिभूतस्य ममाश्रु देव यावत्प्रमाणं न जलं पयोदा।  
तावत्प्रमाणं न जलं पयोदा मुञ्चन्त्यनेकैरपि वर्षलक्षैः ॥१००॥
</details>


<details open><summary>विश्वास-प्रस्तुतिः</summary>

मन्ये धरित्री परमाणुसङ्ख्यामुपैति पित्रोर्गणनामशेषम्।  
मित्राण्यमित्राण्यनुजीविबन्धून्सङ्ख्यातमीशोऽस्मि न देवदेव ॥१०१॥
</details>

<details><summary>मूलम्</summary>

मन्ये धरित्री परमाणुसङ्ख्यामुपैति पित्रोर्गणनामशेषम्।  
मित्राण्यमित्राण्यनुजीविबन्धून्सङ्ख्यातमीशोऽस्मि न देवदेव ॥१०१॥
</details>


<details open><summary>विश्वास-प्रस्तुतिः</summary>

सोऽहं भृशार्तः करुणां कुरु त्वं संसारगात्रे पतितस्य विष्णो।  
महात्मनां संश्रयमभ्युपेतो नैवावसीदत्यतिदुर्गतोऽपि ॥१०२॥
</details>

<details><summary>मूलम्</summary>

सोऽहं भृशार्तः करुणां कुरु त्वं संसारगात्रे पतितस्य विष्णो।  
महात्मनां संश्रयमभ्युपेतो नैवावसीदत्यतिदुर्गतोऽपि ॥१०२॥
</details>


<details open><summary>विश्वास-प्रस्तुतिः</summary>

परायणं रोगवतां हि वैद्यो महाब्धिमग्नस्य च नौर्नरस्य।  
बालस्य मातापितरौ सुघोरसंसारखिन्नस्य हरे त्वमेकः ॥१०३॥
</details>

<details><summary>मूलम्</summary>

परायणं रोगवतां हि वैद्यो महाब्धिमग्नस्य च नौर्नरस्य।  
बालस्य मातापितरौ सुघोरसंसारखिन्नस्य हरे त्वमेकः ॥१०३॥
</details>


<details open><summary>विश्वास-प्रस्तुतिः</summary>

प्रसीद सर्वेश्वर सर्वभूत सर्वस्य हेतो परमार्थसार।  
मामुद्धरास्मादुरुदुःखपङ्कात्संसारगर्तात्स्वपरिग्रहेण ॥१०४॥
</details>

<details><summary>मूलम्</summary>

प्रसीद सर्वेश्वर सर्वभूत सर्वस्य हेतो परमार्थसार।  
मामुद्धरास्मादुरुदुःखपङ्कात्संसारगर्तात्स्वपरिग्रहेण ॥१०४॥
</details>

धर्मात्मनामविकलां त्वयि नाथ भक्तिं।  
श्रद्धावतां सततमुद्वहतां वरेण्य।  

<details open><summary>विश्वास-प्रस्तुतिः</summary>

कार्यं कियन्मम विमूढधियोऽधमस्य।  
भूत्वा कृपालुरमलामज देहि बुद्धिम् ॥१०५॥
</details>

<details><summary>मूलम्</summary>

कार्यं कियन्मम विमूढधियोऽधमस्य।  
भूत्वा कृपालुरमलामज देहि बुद्धिम् ॥१०५॥
</details>

ज्ञात्वा ययाखिलमसारमसारमेव।  
भूतेन्द्रियादिकमपारममुक्तिमूलम्।  

<details open><summary>विश्वास-प्रस्तुतिः</summary>

मायान्तरेयमचलां तव विश्वरूप।  
सम्मोहितं सकलमेव जगद्ययैतत् ॥१०६॥
</details>

<details><summary>मूलम्</summary>

मायान्तरेयमचलां तव विश्वरूप।  
सम्मोहितं सकलमेव जगद्ययैतत् ॥१०६॥
</details>

ब्रह्मेन्द्ररुद्रमरुदश्विदिवाकराद्या।  
ज्ञातुं न यं परमगुह्यतमं समर्थाः।  

<details open><summary>विश्वास-प्रस्तुतिः</summary>

न त्वामलं स्तुतिपथेष्वहमीशितारं।  
स्तोष्यामि मोहकलुषाल्पमतिर्मनुष्यः ॥१०७॥
</details>

<details><summary>मूलम्</summary>

न त्वामलं स्तुतिपथेष्वहमीशितारं।  
स्तोष्यामि मोहकलुषाल्पमतिर्मनुष्यः ॥१०७॥
</details>

यस्मादिदं भवति यत्र जगत्तथेदं।  
यस्मिंल्लयं व्रजति यश्च जगत्स्वरूपः।  

<details open><summary>विश्वास-प्रस्तुतिः</summary>

तं सर्गसंस्थितिविनाशनिमित्तभूतं।  
स्तोतुं भवन्तमलमीश न कश्चिदस्ति ॥१०८॥
</details>

<details><summary>मूलम्</summary>

तं सर्गसंस्थितिविनाशनिमित्तभूतं।  
स्तोतुं भवन्तमलमीश न कश्चिदस्ति ॥१०८॥
</details>

मूढोऽयमल्पमतिरल्पसुचेष्टितोऽयं।  
क्लिष्टं मनोऽस्य विषयैर्न मयि प्रसङ्गि।  

<details open><summary>विश्वास-प्रस्तुतिः</summary>

इत्थं कृपां कुरु मयि प्रणते किलेश।  
त्वां स्तोतुमम्बुजभवोऽपि हि देव नेशः ॥१०९॥
</details>

<details><summary>मूलम्</summary>

इत्थं कृपां कुरु मयि प्रणते किलेश।  
त्वां स्तोतुमम्बुजभवोऽपि हि देव नेशः ॥१०९॥
</details>


<details open><summary>विश्वास-प्रस्तुतिः</summary>

यस्योदरे सकल एव महीध्रचन्द्रदेवेन्द्ररुद्रमरुदश्विदिवाकराग्निभूम्यम्बुवायुगगनं जगतां समुहां।  
स्तोष्यामि तं स्तुतिपदैः कतमैर्भवन्तम् ॥११०॥
</details>

<details><summary>मूलम्</summary>

यस्योदरे सकल एव महीध्रचन्द्रदेवेन्द्ररुद्रमरुदश्विदिवाकराग्निभूम्यम्बुवायुगगनं जगतां समुहां।  
स्तोष्यामि तं स्तुतिपदैः कतमैर्भवन्तम् ॥११०॥
</details>

यस्याग्निरुद्रकमलोद्भववासवाद्यैः।  
स्वांशावतारकरणेषु सदाङ्घ्रियुग्मम्।  

<details open><summary>विश्वास-प्रस्तुतिः</summary>

अभ्यर्च्यते वद हरे स कथं मयाद्य।  
सम्पूजितः परमुपैष्यसि तोषमीश ॥१११॥
</details>

<details><summary>मूलम्</summary>

अभ्यर्च्यते वद हरे स कथं मयाद्य।  
सम्पूजितः परमुपैष्यसि तोषमीश ॥१११॥
</details>

न स्तोतुमच्युत भवन्तमहं समर्थो।  
नैवार्चनैरलमहं तव देव योग्यः।  

<details open><summary>विश्वास-प्रस्तुतिः</summary>

चित्तं च न त्वयि समाहितमीश दोषैर्।  
आक्षिप्यते कथय किं नु करोमि पापः ॥११२॥
</details>

<details><summary>मूलम्</summary>

चित्तं च न त्वयि समाहितमीश दोषैर्।  
आक्षिप्यते कथय किं नु करोमि पापः ॥११२॥
</details>

तत्त्वं प्रसीद भगवन्कुरु मय्यनाथे।  
विष्णो कृपां परमकारुणिकः किल त्वम्।  

<details open><summary>विश्वास-प्रस्तुतिः</summary>

संसारसागरनिमग्नमनन्त दीनम्।  
उद्धर्तुमर्हसि हरे पुरुषोत्तमोऽसि ॥११३॥
</details>

<details><summary>मूलम्</summary>

संसारसागरनिमग्नमनन्त दीनम्।  
उद्धर्तुमर्हसि हरे पुरुषोत्तमोऽसि ॥११३॥
</details>

शौनक उवाच।  

<details open><summary>विश्वास-प्रस्तुतिः</summary>

इत्थं तेन नरव्याघ्र स्तुतो भक्तिमता ततः।  
संसारबन्धभीतेन कृष्णः प्रत्यक्षतां ययौ ॥११४॥
</details>

<details><summary>मूलम्</summary>

इत्थं तेन नरव्याघ्र स्तुतो भक्तिमता ततः।  
संसारबन्धभीतेन कृष्णः प्रत्यक्षतां ययौ ॥११४॥
</details>


<details open><summary>विश्वास-प्रस्तुतिः</summary>

स तं प्रत्यक्षमीशानमनन्तमपराजितम्।  
देवदेवमुवाचेदमनादिनिधनं हरिम् ॥११५॥
</details>

<details><summary>मूलम्</summary>

स तं प्रत्यक्षमीशानमनन्तमपराजितम्।  
देवदेवमुवाचेदमनादिनिधनं हरिम् ॥११५॥
</details>


<details open><summary>विश्वास-प्रस्तुतिः</summary>

शिरसा धरणीं गत्वा यतवाक्कायमानसः।  
परापरेश्वरं विष्णुं जिष्णुमाद्यमनोपमम् ॥११६॥
</details>

<details><summary>मूलम्</summary>

शिरसा धरणीं गत्वा यतवाक्कायमानसः।  
परापरेश्वरं विष्णुं जिष्णुमाद्यमनोपमम् ॥११६॥
</details>


<details open><summary>विश्वास-प्रस्तुतिः</summary>

दिव्याक्षरपदानन्त प्रसन्नो भगवान्यदि।  
तद्देव देहि दीनाय मह्यमेकमिमं वरम् ॥११७॥
</details>

<details><summary>मूलम्</summary>

दिव्याक्षरपदानन्त प्रसन्नो भगवान्यदि।  
तद्देव देहि दीनाय मह्यमेकमिमं वरम् ॥११७॥
</details>

देवदेव उवाच।  

<details open><summary>विश्वास-प्रस्तुतिः</summary>

वरं वरय मत्तस्त्वं यत्ते मनसि वर्तते।  
वरार्थिनां द्विजश्रेष्ठ नाफलं मम दर्शनम् ॥११८॥
</details>

<details><summary>मूलम्</summary>

वरं वरय मत्तस्त्वं यत्ते मनसि वर्तते।  
वरार्थिनां द्विजश्रेष्ठ नाफलं मम दर्शनम् ॥११८॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

जन्मसम्पच्चिता देव पापसम्पन्ममाखिला।  
प्रयातु नाशमीशेश त्वत्प्रसादादधोक्षज ॥११९॥
</details>

<details><summary>मूलम्</summary>

जन्मसम्पच्चिता देव पापसम्पन्ममाखिला।  
प्रयातु नाशमीशेश त्वत्प्रसादादधोक्षज ॥११९॥
</details>

देवदेव उवाच।  

<details open><summary>विश्वास-प्रस्तुतिः</summary>

भक्तिभावपरेणाद्य मन्मयेन द्विजोत्तम।  
यः स्तुतोऽस्मि क्षयं पापं तेनैवाखिलमागतम् ॥१२०॥
</details>

<details><summary>मूलम्</summary>

भक्तिभावपरेणाद्य मन्मयेन द्विजोत्तम।  
यः स्तुतोऽस्मि क्षयं पापं तेनैवाखिलमागतम् ॥१२०॥
</details>


<details open><summary>विश्वास-प्रस्तुतिः</summary>

अस्मत्तो वरयेहाद्य द्विजवर्यापरं वरम्।  
मयि भक्तिमतामत्र लोके किञ्चिन्न दुर्लभम् ॥१२१॥
</details>

<details><summary>मूलम्</summary>

अस्मत्तो वरयेहाद्य द्विजवर्यापरं वरम्।  
मयि भक्तिमतामत्र लोके किञ्चिन्न दुर्लभम् ॥१२१॥
</details>

ब्राह्मण उवाच।  

<details open><summary>विश्वास-प्रस्तुतिः</summary>

धन्योऽस्मि सर्वनाथेन यत्कृतो मय्यनुग्रहः।  
तदेकमेव त्वत्तोऽहं वरमिच्छामि केशव ॥१२२॥
</details>

<details><summary>मूलम्</summary>

धन्योऽस्मि सर्वनाथेन यत्कृतो मय्यनुग्रहः।  
तदेकमेव त्वत्तोऽहं वरमिच्छामि केशव ॥१२२॥
</details>


<details open><summary>विश्वास-प्रस्तुतिः</summary>

निर्धूतसर्वपापेभ्यो नाथ पुण्यक्षयान्मम।  
त्वत्परस्यास्तु गोविन्द मा पुनर्देहसम्भवः ॥१२३॥
</details>

<details><summary>मूलम्</summary>

निर्धूतसर्वपापेभ्यो नाथ पुण्यक्षयान्मम।  
त्वत्परस्यास्तु गोविन्द मा पुनर्देहसम्भवः ॥१२३॥
</details>


<details open><summary>विश्वास-प्रस्तुतिः</summary>

यदक्षरं यदचलं व्यापि सूक्ष्मं च यत्परम्।  
विशेषाइरविशेषं च गच्छेयं तत्पदं तव ॥१२४॥
</details>

<details><summary>मूलम्</summary>

यदक्षरं यदचलं व्यापि सूक्ष्मं च यत्परम्।  
विशेषाइरविशेषं च गच्छेयं तत्पदं तव ॥१२४॥
</details>

शौनक उवाच।  

<details open><summary>विश्वास-प्रस्तुतिः</summary>

एवं भविष्यतीत्युक्त्वा प्रसादसुमुखस्ततः।  
भूपाल तं द्विजश्रेष्ठं गतोऽन्तर्धानमीश्वरः ॥१२५॥
</details>

<details><summary>मूलम्</summary>

एवं भविष्यतीत्युक्त्वा प्रसादसुमुखस्ततः।  
भूपाल तं द्विजश्रेष्ठं गतोऽन्तर्धानमीश्वरः ॥१२५॥
</details>


<details open><summary>विश्वास-प्रस्तुतिः</summary>

तत्प्रसादाद्द्विजः सोऽपि तन्मयस्तद्व्यपाश्रयः।  
प्रक्षीणकर्मबन्धस्तु प्रयातः परमं पदम् ॥१२६॥
</details>

<details><summary>मूलम्</summary>

तत्प्रसादाद्द्विजः सोऽपि तन्मयस्तद्व्यपाश्रयः।  
प्रक्षीणकर्मबन्धस्तु प्रयातः परमं पदम् ॥१२६॥
</details>


<details open><summary>विश्वास-प्रस्तुतिः</summary>

एवमक्षीणपापोऽपि जगतामीश्वरेश्वरम्।  
व्यपाश्रितो हरिं याति पापमुक्तः परं पदम् ॥१२७॥
</details>

<details><summary>मूलम्</summary>

एवमक्षीणपापोऽपि जगतामीश्वरेश्वरम्।  
व्यपाश्रितो हरिं याति पापमुक्तः परं पदम् ॥१२७॥
</details>


<details open><summary>विश्वास-प्रस्तुतिः</summary>

एतत्त्वया नाव्रतिने न चाशुश्रूषवे परम्।  
आख्येयं राजशार्दूल यश्च नार्चयते हरिम् ॥१२८॥
</details>

<details><summary>मूलम्</summary>

एतत्त्वया नाव्रतिने न चाशुश्रूषवे परम्।  
आख्येयं राजशार्दूल यश्च नार्चयते हरिम् ॥१२८॥
</details>


<details open><summary>विश्वास-प्रस्तुतिः</summary>

विष्णुभक्ताय दान्ताय व्रतिने पुण्यशीलिने।  
कथनीयमिदं भूप रहस्यं परमं हरेः ॥१२९॥
</details>

<details><summary>मूलम्</summary>

विष्णुभक्ताय दान्ताय व्रतिने पुण्यशीलिने।  
कथनीयमिदं भूप रहस्यं परमं हरेः ॥१२९॥
</details>

इति विष्णुधर्मेषु क्षत्रबन्धूपाख्याने कारुण्यस्तवः।  
