+++
title = "०२७"

+++
अथ सप्तविंशोऽध्यायः।  
पुलस्त्य उवाच।  
अत्रापि श्रूयते सिद्धा काचित्स्वर्गे महाव्रता।  

<details open><summary>विश्वास-प्रस्तुतिः</summary>

नारी तपोधना भूत्वा प्रख्याता शाम्भरायणी।  
समस्तसन्देहहरा सदा स्वर्गौकसां हि सा ॥१॥
</details>

<details><summary>मूलम्</summary>

नारी तपोधना भूत्वा प्रख्याता शाम्भरायणी।  
समस्तसन्देहहरा सदा स्वर्गौकसां हि सा ॥१॥
</details>


<details open><summary>विश्वास-प्रस्तुतिः</summary>

कस्यचित्त्वथ कालस्य देवराजः शतक्रतुः।  
पूर्वेन्द्रचरितं ब्रह्मन्पप्रच्छेदं बृहस्पतिम् ॥२॥
</details>

<details><summary>मूलम्</summary>

कस्यचित्त्वथ कालस्य देवराजः शतक्रतुः।  
पूर्वेन्द्रचरितं ब्रह्मन्पप्रच्छेदं बृहस्पतिम् ॥२॥
</details>


<details open><summary>विश्वास-प्रस्तुतिः</summary>

पूर्वेन्द्रापरतः पूर्वे ये बभूवुः सुरेश्वराः।  
तेषां चरितमिच्छामि श्रोतुमाङ्गिरसां वर ॥३॥
</details>

<details><summary>मूलम्</summary>

पूर्वेन्द्रापरतः पूर्वे ये बभूवुः सुरेश्वराः।  
तेषां चरितमिच्छामि श्रोतुमाङ्गिरसां वर ॥३॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

एवमुक्तस्तदा तेन देवेन्द्रेणामलद्युतिः।  
प्राह धर्मभृतां श्रेष्ठः परमर्षिर्बृहस्पतिः ॥४॥
</details>

<details><summary>मूलम्</summary>

एवमुक्तस्तदा तेन देवेन्द्रेणामलद्युतिः।  
प्राह धर्मभृतां श्रेष्ठः परमर्षिर्बृहस्पतिः ॥४॥
</details>


<details open><summary>विश्वास-प्रस्तुतिः</summary>

नाहं चिरन्तनान्वेद्मि देवराज सुरेश्वरान्।  
आत्मनः समकालीनं मामवैहि सुरेश्वर ॥५॥
</details>

<details><summary>मूलम्</summary>

नाहं चिरन्तनान्वेद्मि देवराज सुरेश्वरान्।  
आत्मनः समकालीनं मामवैहि सुरेश्वर ॥५॥
</details>


<details open><summary>विश्वास-प्रस्तुतिः</summary>

ततः पप्रच्छ देवेन्द्रः कोऽस्माभिर्मुनिपुङ्गव।  
प्रष्टव्योऽत्र महाभाग कृतादिवसतिर्दिवि ॥६॥
</details>

<details><summary>मूलम्</summary>

ततः पप्रच्छ देवेन्द्रः कोऽस्माभिर्मुनिपुङ्गव।  
प्रष्टव्योऽत्र महाभाग कृतादिवसतिर्दिवि ॥६॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

बृहस्पतिश्चिरं ध्यात्वा पुनराह शचीपतिम्।  
तपस्विनीं महाभागां स्मृत्वासौ शाम्भरायणीम् ॥७॥
</details>

<details><summary>मूलम्</summary>

बृहस्पतिश्चिरं ध्यात्वा पुनराह शचीपतिम्।  
तपस्विनीं महाभागां स्मृत्वासौ शाम्भरायणीम् ॥७॥
</details>


<details open><summary>विश्वास-प्रस्तुतिः</summary>

न देवा न च गन्धर्वा न चान्ये चिरसंस्थिताः।  
चिरन्तनानां चरितेष्वभिज्ञा त्रिदशेश्वर ॥८॥
</details>

<details><summary>मूलम्</summary>

न देवा न च गन्धर्वा न चान्ये चिरसंस्थिताः।  
चिरन्तनानां चरितेष्वभिज्ञा त्रिदशेश्वर ॥८॥
</details>


<details open><summary>विश्वास-प्रस्तुतिः</summary>

एकैव चिरकालज्ञा धर्मज्ञा शक्र केवलम्।  
जानात्यखिलदेवेन्द्रचरितं शाम्भरायणी ॥९॥
</details>

<details><summary>मूलम्</summary>

एकैव चिरकालज्ञा धर्मज्ञा शक्र केवलम्।  
जानात्यखिलदेवेन्द्रचरितं शाम्भरायणी ॥९॥
</details>


<details open><summary>विश्वास-प्रस्तुतिः</summary>

इत्युक्तस्तेन देवेन्द्रः कौतूहलसमन्वितः।  
ययौ यत्र महाभागा तापसी शाम्भरायणी ॥१०॥
</details>

<details><summary>मूलम्</summary>

इत्युक्तस्तेन देवेन्द्रः कौतूहलसमन्वितः।  
ययौ यत्र महाभागा तापसी शाम्भरायणी ॥१०॥
</details>


<details open><summary>विश्वास-प्रस्तुतिः</summary>

सा तौ दृष्ट्वा समायातौ देवराजबृहस्पती।  
सम्यगर्घ्येन सम्पूज्य प्रणिपत्य शुभव्रता ॥११॥
</details>

<details><summary>मूलम्</summary>

सा तौ दृष्ट्वा समायातौ देवराजबृहस्पती।  
सम्यगर्घ्येन सम्पूज्य प्रणिपत्य शुभव्रता ॥११॥
</details>

शाम्भरायण्युवाच।  

<details open><summary>विश्वास-प्रस्तुतिः</summary>

नमोऽस्तु देवराजाय तथैवाङ्गिरसे नमः।  
यद्वां कार्यं महाभागौ सकलं तदिहोच्यताम् ॥१२॥
</details>

<details><summary>मूलम्</summary>

नमोऽस्तु देवराजाय तथैवाङ्गिरसे नमः।  
यद्वां कार्यं महाभागौ सकलं तदिहोच्यताम् ॥१२॥
</details>

बृहस्पतिरुवाच।  

<details open><summary>विश्वास-प्रस्तुतिः</summary>

आवामभ्यागतौ प्रष्टुं त्वामत्रातिविवेकिनीम्।  
यच्च कार्यं महाभागे तत्पृष्टा कथयेह नौ ॥१३॥
</details>

<details><summary>मूलम्</summary>

आवामभ्यागतौ प्रष्टुं त्वामत्रातिविवेकिनीम्।  
यच्च कार्यं महाभागे तत्पृष्टा कथयेह नौ ॥१३॥
</details>


<details open><summary>विश्वास-प्रस्तुतिः</summary>

यदि स्मरसि कल्याणि पूर्वेन्द्रचरितानि नौ।  
तदाख्याहि महाभागे देवेन्द्रस्य कुतूहलात् ॥१४॥
</details>

<details><summary>मूलम्</summary>

यदि स्मरसि कल्याणि पूर्वेन्द्रचरितानि नौ।  
तदाख्याहि महाभागे देवेन्द्रस्य कुतूहलात् ॥१४॥
</details>

शाम्भरायण्युवाच।  
यदि शक्यं मया कर्तुं तत्करिष्ये विमृष्यतु।  

<details open><summary>विश्वास-प्रस्तुतिः</summary>

यो वै पूर्वः सुरेन्द्रस्य ततश्च प्रथमो हि यः।  
तस्मात्पूर्वतरो यश्च तस्यापि प्रथमाश्च ये ॥१५॥
</details>

<details><summary>मूलम्</summary>

यो वै पूर्वः सुरेन्द्रस्य ततश्च प्रथमो हि यः।  
तस्मात्पूर्वतरो यश्च तस्यापि प्रथमाश्च ये ॥१५॥
</details>


<details open><summary>विश्वास-प्रस्तुतिः</summary>

तेषां पूर्वतरा ये च वेद्मि तानखिलानहम्।  
तेषां च चरितं कृत्स्नं जानाम्याङ्गिरसां वर ॥१६॥
</details>

<details><summary>मूलम्</summary>

तेषां पूर्वतरा ये च वेद्मि तानखिलानहम्।  
तेषां च चरितं कृत्स्नं जानाम्याङ्गिरसां वर ॥१६॥
</details>

मन्वन्तराण्यनेकानि सृष्टिं च त्रिदिवौकसाम्।  

<details open><summary>विश्वास-प्रस्तुतिः</summary>

सप्तर्षीन्सुबहून्देव मनूनां च सुतान्नृप।  
तत्पृच्छ त्वं वदाम्येषा पूर्वेन्द्रचरितं मुने ॥१७॥
</details>

<details><summary>मूलम्</summary>

सप्तर्षीन्सुबहून्देव मनूनां च सुतान्नृप।  
तत्पृच्छ त्वं वदाम्येषा पूर्वेन्द्रचरितं मुने ॥१७॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

एवमुक्ते ततस्ताभ्यां पृष्टा सा शाम्भरायणी।  
यथावदाचष्ट तयोः पूर्वेन्द्रचरितं द्विज ॥१८॥
</details>

<details><summary>मूलम्</summary>

एवमुक्ते ततस्ताभ्यां पृष्टा सा शाम्भरायणी।  
यथावदाचष्ट तयोः पूर्वेन्द्रचरितं द्विज ॥१८॥
</details>


<details open><summary>विश्वास-प्रस्तुतिः</summary>

स्वायम्भुवे यस्तु मनौ मनौ स्वारोचिषे तु यः।  
उत्तमे तामसे चैव रैवते चाक्षुषे तथा ॥१९॥
</details>

<details><summary>मूलम्</summary>

स्वायम्भुवे यस्तु मनौ मनौ स्वारोचिषे तु यः।  
उत्तमे तामसे चैव रैवते चाक्षुषे तथा ॥१९॥
</details>


<details open><summary>विश्वास-प्रस्तुतिः</summary>

यो यो बभूव देवेन्द्रस्तस्य तस्य तपस्विनी।  
तयोर्जगाद चरितं यथावच्छाम्भरायणी ॥२०॥
</details>

<details><summary>मूलम्</summary>

यो यो बभूव देवेन्द्रस्तस्य तस्य तपस्विनी।  
तयोर्जगाद चरितं यथावच्छाम्भरायणी ॥२०॥
</details>


<details open><summary>विश्वास-प्रस्तुतिः</summary>

ततः कौतूहलपरो देवराट्तां तपस्विनीम्।  
उवाच जानासि कथं त्वमेतच्छाम्भरायणि ॥२१॥
</details>

<details><summary>मूलम्</summary>

ततः कौतूहलपरो देवराट्तां तपस्विनीम्।  
उवाच जानासि कथं त्वमेतच्छाम्भरायणि ॥२१॥
</details>

शाम्भरायण्युवाच।  

<details open><summary>विश्वास-प्रस्तुतिः</summary>

सर्व एव हि देवेन्द्राः स्वर्गस्था ये मनीषिणः।  
बभूवुरेतच्चरितमेतेषां वेद्मि तेन वै ॥२२॥
</details>

<details><summary>मूलम्</summary>

सर्व एव हि देवेन्द्राः स्वर्गस्था ये मनीषिणः।  
बभूवुरेतच्चरितमेतेषां वेद्मि तेन वै ॥२२॥
</details>

इन्द्रउवाच।  

<details open><summary>विश्वास-प्रस्तुतिः</summary>

किं कृतं वद धर्मज्ञे त्वया येनेयमक्षया।  
स्वर्लोके वसतिः प्राप्ता यथा नान्येन केनचित् ॥२३॥
</details>

<details><summary>मूलम्</summary>

किं कृतं वद धर्मज्ञे त्वया येनेयमक्षया।  
स्वर्लोके वसतिः प्राप्ता यथा नान्येन केनचित् ॥२३॥
</details>


<details open><summary>विश्वास-प्रस्तुतिः</summary>

अहो सर्वव्रतानां तदुपोषितं महद्व्रतम्।  
प्रधानतरमत्यर्थं स्वर्गसंवासदं मतम् ॥२४॥
</details>

<details><summary>मूलम्</summary>

अहो सर्वव्रतानां तदुपोषितं महद्व्रतम्।  
प्रधानतरमत्यर्थं स्वर्गसंवासदं मतम् ॥२४॥
</details>

पुलस्त्य उवाच।  
चरितं च मया तेषां श्रुतं दृष्टं तथैव च।  

<details open><summary>विश्वास-प्रस्तुतिः</summary>

एवमुक्ता ततस्तेन देवेन्द्रेण यशस्विनी।  
प्रत्युवाच महाभागा यथावच्छाम्भरायणी ॥२५॥
</details>

<details><summary>मूलम्</summary>

एवमुक्ता ततस्तेन देवेन्द्रेण यशस्विनी।  
प्रत्युवाच महाभागा यथावच्छाम्भरायणी ॥२५॥
</details>

शाम्भरायण्युवाच।  

<details open><summary>विश्वास-प्रस्तुतिः</summary>

मासर्क्षेष्वच्युतो देवः प्रतिमासं सुरेश्वर।  
यथोक्तव्रतया सम्यक् सप्त वर्षाणि पूजितः ॥२६॥
</details>

<details><summary>मूलम्</summary>

मासर्क्षेष्वच्युतो देवः प्रतिमासं सुरेश्वर।  
यथोक्तव्रतया सम्यक् सप्त वर्षाणि पूजितः ॥२६॥
</details>


<details open><summary>विश्वास-प्रस्तुतिः</summary>

तस्येयं कर्मणो व्युष्टिरच्युताराधनस्य मे।  
देवलोकादभिमता देवराज यदच्युतिः ॥२७॥
</details>

<details><summary>मूलम्</summary>

तस्येयं कर्मणो व्युष्टिरच्युताराधनस्य मे।  
देवलोकादभिमता देवराज यदच्युतिः ॥२७॥
</details>


<details open><summary>विश्वास-प्रस्तुतिः</summary>

स्वर्गं द्रव्यमयैश्वर्यं सन्ततिं वापि योऽच्युताम्।  
नरो वाञ्छति तेनेत्थं तोषणीयोऽच्युतः प्रभुः ॥२८॥
</details>

<details><summary>मूलम्</summary>

स्वर्गं द्रव्यमयैश्वर्यं सन्ततिं वापि योऽच्युताम्।  
नरो वाञ्छति तेनेत्थं तोषणीयोऽच्युतः प्रभुः ॥२८॥
</details>


<details open><summary>विश्वास-प्रस्तुतिः</summary>

एतत्ते पूर्वदेवेन्द्रचरितं सकलं मया।  
स्वर्गवासाक्षयत्वं च मासर्क्षाच्युतपूजनात् ॥२९॥
</details>

<details><summary>मूलम्</summary>

एतत्ते पूर्वदेवेन्द्रचरितं सकलं मया।  
स्वर्गवासाक्षयत्वं च मासर्क्षाच्युतपूजनात् ॥२९॥
</details>

यथावत्कथितं देव पृच्छतस्त्रिदशेश्वर।  

<details open><summary>विश्वास-प्रस्तुतिः</summary>

धर्मार्थकाममोक्षांस्तु वाञ्छतां विबुधाधिप।  
विष्णोराराधनान्नान्यत्परमं सिद्धिकारणम् ॥३०॥
</details>

<details><summary>मूलम्</summary>

धर्मार्थकाममोक्षांस्तु वाञ्छतां विबुधाधिप।  
विष्णोराराधनान्नान्यत्परमं सिद्धिकारणम् ॥३०॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

तस्यास्तद्वचनं श्रुत्वा देवराजबृहस्पती।  
तां तथेत्यूचतुः साध्वीं चेरतुश्चापि तद्व्रतम् ॥३१॥
</details>

<details><summary>मूलम्</summary>

तस्यास्तद्वचनं श्रुत्वा देवराजबृहस्पती।  
तां तथेत्यूचतुः साध्वीं चेरतुश्चापि तद्व्रतम् ॥३१॥
</details>


<details open><summary>विश्वास-प्रस्तुतिः</summary>

तस्माद्दाल्भ्य प्रयत्नेन प्रतिमासं समाहितः।  
मासर्क्षाच्युतपूजायां भवेथास्तन्मनाः सदा ॥३२॥
</details>

<details><summary>मूलम्</summary>

तस्माद्दाल्भ्य प्रयत्नेन प्रतिमासं समाहितः।  
मासर्क्षाच्युतपूजायां भवेथास्तन्मनाः सदा ॥३२॥
</details>

इति विष्णुधर्मेषु मासर्क्षपूजाप्रशंसा।  
