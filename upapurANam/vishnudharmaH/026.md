+++
title = "०२६"

+++
अथ षड्विंशोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

अप्राप्तिर्न तथा दुःखमैश्वर्यादेर्द्विजोत्तम।  
यथा मनोरथैर्लब्धैर्विच्युतिर्धर्महानिजा ॥१॥
</details>

<details><summary>मूलम्</summary>

अप्राप्तिर्न तथा दुःखमैश्वर्यादेर्द्विजोत्तम।  
यथा मनोरथैर्लब्धैर्विच्युतिर्धर्महानिजा ॥१॥
</details>


<details open><summary>विश्वास-प्रस्तुतिः</summary>

ऐश्वर्याद्वित्ततो वापि सन्ततेर्देवलोकतः।  
अभीष्टादन्यतो वापि पदाद्येन न विच्युतिम् ॥२॥
</details>

<details><summary>मूलम्</summary>

ऐश्वर्याद्वित्ततो वापि सन्ततेर्देवलोकतः।  
अभीष्टादन्यतो वापि पदाद्येन न विच्युतिम् ॥२॥
</details>


<details open><summary>विश्वास-प्रस्तुतिः</summary>

प्राप्नोति पुरुषो ब्रह्मन्नारी वापुण्यसङ्क्षयात्।  
तन्ममाचक्ष्व विप्रर्षे दुःखमेभ्यो हि विच्युतिः ॥३॥
</details>

<details><summary>मूलम्</summary>

प्राप्नोति पुरुषो ब्रह्मन्नारी वापुण्यसङ्क्षयात्।  
तन्ममाचक्ष्व विप्रर्षे दुःखमेभ्यो हि विच्युतिः ॥३॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

सत्यमेतन्महाभाग दुःखं प्राप्तस्य सङ्क्षयः।  
ऐश्वर्यादथ वित्तस्य बन्धुवर्गसुखस्य वा ॥४॥
</details>

<details><summary>मूलम्</summary>

सत्यमेतन्महाभाग दुःखं प्राप्तस्य सङ्क्षयः।  
ऐश्वर्यादथ वित्तस्य बन्धुवर्गसुखस्य वा ॥४॥
</details>


<details open><summary>विश्वास-प्रस्तुतिः</summary>

तदेतच्छ्रूयतां दाल्भ्य यथा नेष्टात्परिच्युतिः।  
सर्गादेर्जायते सम्यगुपवासवतां सताम् ॥५॥
</details>

<details><summary>मूलम्</summary>

तदेतच्छ्रूयतां दाल्भ्य यथा नेष्टात्परिच्युतिः।  
सर्गादेर्जायते सम्यगुपवासवतां सताम् ॥५॥
</details>


<details open><summary>विश्वास-प्रस्तुतिः</summary>

द्वादशर्क्षाणि विप्रर्षे प्रतिमासं तु यानि वै।  
तन्नामान्यच्युतं तेषु सम्यक् सम्पूजयेद्बुधः ॥६॥
</details>

<details><summary>मूलम्</summary>

द्वादशर्क्षाणि विप्रर्षे प्रतिमासं तु यानि वै।  
तन्नामान्यच्युतं तेषु सम्यक् सम्पूजयेद्बुधः ॥६॥
</details>


<details open><summary>विश्वास-प्रस्तुतिः</summary>

पुष्पैर्धूपैस्तथाम्भोभिरभीष्टैरपरैस्तथा।  
आदितः कृत्तिकां कृत्वा कार्त्तिके मुनिपुङ्गव ॥७॥
</details>

<details><summary>मूलम्</summary>

पुष्पैर्धूपैस्तथाम्भोभिरभीष्टैरपरैस्तथा।  
आदितः कृत्तिकां कृत्वा कार्त्तिके मुनिपुङ्गव ॥७॥
</details>


<details open><summary>विश्वास-प्रस्तुतिः</summary>

नैवेद्यं कृसरं पूर्वमन्नं मासचतुष्टयम्।  
निवेदयेत्कार्त्तिकादि संयावं च ततः परम् ॥८॥
</details>

<details><summary>मूलम्</summary>

नैवेद्यं कृसरं पूर्वमन्नं मासचतुष्टयम्।  
निवेदयेत्कार्त्तिकादि संयावं च ततः परम् ॥८॥
</details>


<details open><summary>विश्वास-प्रस्तुतिः</summary>

आषाढादौ च देवाय पायसं वै निवेदयेत्।  
तेनैवान्नेन विप्रर्षे ब्राह्मणान्भोजयेद्बुधः ॥९॥
</details>

<details><summary>मूलम्</summary>

आषाढादौ च देवाय पायसं वै निवेदयेत्।  
तेनैवान्नेन विप्रर्षे ब्राह्मणान्भोजयेद्बुधः ॥९॥
</details>


<details open><summary>विश्वास-प्रस्तुतिः</summary>

पञ्चगव्यजलस्नातस्तस्यैव प्राशनाच्छुचिः।  
नैवेद्यं स्वयमश्नीयान्नक्तं सम्पूजितेऽच्युते ॥१०॥
</details>

<details><summary>मूलम्</summary>

पञ्चगव्यजलस्नातस्तस्यैव प्राशनाच्छुचिः।  
नैवेद्यं स्वयमश्नीयान्नक्तं सम्पूजितेऽच्युते ॥१०॥
</details>

एवं संवत्सरस्यान्ते ततः सुप्तोत्थितेऽच्युते।  

<details open><summary>विश्वास-प्रस्तुतिः</summary>

संयक् सम्पूज्य विप्रर्षे तमेव पुरुषोत्तमम्।  
प्रणम्य प्रार्थयेद्विद्वाञ्शुचिः स्नातो यथाविधि ॥११॥
</details>

<details><summary>मूलम्</summary>

संयक् सम्पूज्य विप्रर्षे तमेव पुरुषोत्तमम्।  
प्रणम्य प्रार्थयेद्विद्वाञ्शुचिः स्नातो यथाविधि ॥११॥
</details>


<details open><summary>विश्वास-प्रस्तुतिः</summary>

नमो नमस्तेऽच्युत सङ्क्षयोऽस्तु पापस्य वृद्धिं समुपैतु पुण्यम्।  
ऐश्वर्यवित्तादि सदाक्षयं मेऽक्षया च मे सन्ततिरच्युतास्तु ॥१२॥
</details>

<details><summary>मूलम्</summary>

नमो नमस्तेऽच्युत सङ्क्षयोऽस्तु पापस्य वृद्धिं समुपैतु पुण्यम्।  
ऐश्वर्यवित्तादि सदाक्षयं मेऽक्षया च मे सन्ततिरच्युतास्तु ॥१२॥
</details>


<details open><summary>विश्वास-प्रस्तुतिः</summary>

यथाच्युतस्त्वं परतः परस्मात्स ब्रह्मभूतात्परतः परात्मन्।  
तथाच्युतं मे कुरु वाञ्छितं यन्मया पदं पापहराप्रमेय ॥१३॥
</details>

<details><summary>मूलम्</summary>

यथाच्युतस्त्वं परतः परस्मात्स ब्रह्मभूतात्परतः परात्मन्।  
तथाच्युतं मे कुरु वाञ्छितं यन्मया पदं पापहराप्रमेय ॥१३॥
</details>


<details open><summary>विश्वास-प्रस्तुतिः</summary>

अच्युतानन्त गोविन्द प्रसीद यदभीप्सितम्।  
तदक्षयममेयात्मन्कुरुष्व पुरुषोत्तम ॥१४॥
</details>

<details><summary>मूलम्</summary>

अच्युतानन्त गोविन्द प्रसीद यदभीप्सितम्।  
तदक्षयममेयात्मन्कुरुष्व पुरुषोत्तम ॥१४॥
</details>


<details open><summary>विश्वास-प्रस्तुतिः</summary>

एवमन्ते समभ्यर्च्य प्रार्थयित्वा तथाशिषः।  
यथावन्मुनिशार्दूल च्युतिं नाप्नोति मानवः ॥१५॥
</details>

<details><summary>मूलम्</summary>

एवमन्ते समभ्यर्च्य प्रार्थयित्वा तथाशिषः।  
यथावन्मुनिशार्दूल च्युतिं नाप्नोति मानवः ॥१५॥
</details>


<details open><summary>विश्वास-प्रस्तुतिः</summary>

सन्ततेः स्वर्गवित्तादेरैश्वर्यस्य तथा मुने।  
यद्वाभिमतमत्यन्तं ततो न च्यवते नरः ॥१६॥
</details>

<details><summary>मूलम्</summary>

सन्ततेः स्वर्गवित्तादेरैश्वर्यस्य तथा मुने।  
यद्वाभिमतमत्यन्तं ततो न च्यवते नरः ॥१६॥
</details>


<details open><summary>विश्वास-प्रस्तुतिः</summary>

तस्मात्सर्वप्रयत्नेन मासनक्षत्रपूजने।  
यतेताक्षयकामस्तु सदैव मुनिपुङ्गव ॥१७॥
</details>

<details><summary>मूलम्</summary>

तस्मात्सर्वप्रयत्नेन मासनक्षत्रपूजने।  
यतेताक्षयकामस्तु सदैव मुनिपुङ्गव ॥१७॥
</details>

इति विष्णुधर्मेषु मासर्क्षपूजा।  
