+++
title = "०६८"

+++
अथाष्टषष्टितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

महामते महाप्राज्ञ सर्वशास्त्रविशारद।  
अक्षीणकर्मबन्धस्तु पुरुषो द्विजसत्तम ॥१॥
</details>

<details><summary>मूलम्</summary>

महामते महाप्राज्ञ सर्वशास्त्रविशारद।  
अक्षीणकर्मबन्धस्तु पुरुषो द्विजसत्तम ॥१॥
</details>


<details open><summary>विश्वास-प्रस्तुतिः</summary>

मरणे यज्जपञ्जप्यं यच्च भावं अनुस्मरन्।  
परं पदमवाप्नोति तन्मे वद महामुने ॥२॥
</details>

<details><summary>मूलम्</summary>

मरणे यज्जपञ्जप्यं यच्च भावं अनुस्मरन्।  
परं पदमवाप्नोति तन्मे वद महामुने ॥२॥
</details>

शौनक उवाच।  

<details open><summary>विश्वास-प्रस्तुतिः</summary>

श्रीवत्साङ्कं जगद्बीजमनन्तं लोकभावनम्।  
पुरा नारायणं देवं नारदः पर्यपृच्छत ॥३॥
</details>

<details><summary>मूलम्</summary>

श्रीवत्साङ्कं जगद्बीजमनन्तं लोकभावनम्।  
पुरा नारायणं देवं नारदः पर्यपृच्छत ॥३॥
</details>

नारद उवाच।  

<details open><summary>विश्वास-प्रस्तुतिः</summary>

भगवन्भूतभव्येश श्रद्दधानैर्जितेन्द्रियैः।  
कथं भक्तैर्विचिन्त्योऽसि मरणे प्रत्युपस्थिते ॥४॥
</details>

<details><summary>मूलम्</summary>

भगवन्भूतभव्येश श्रद्दधानैर्जितेन्द्रियैः।  
कथं भक्तैर्विचिन्त्योऽसि मरणे प्रत्युपस्थिते ॥४॥
</details>


<details open><summary>विश्वास-प्रस्तुतिः</summary>

किं वा जप्यं जपेन्नित्यं कल्यमुत्थाय मानवः।  
स्वपन्विबुध्यन्ध्यायंश्च तन्मे ब्रूहि सनातन ॥५॥
</details>

<details><summary>मूलम्</summary>

किं वा जप्यं जपेन्नित्यं कल्यमुत्थाय मानवः।  
स्वपन्विबुध्यन्ध्यायंश्च तन्मे ब्रूहि सनातन ॥५॥
</details>


<details open><summary>विश्वास-प्रस्तुतिः</summary>

श्रुत्वा तस्य तु देवर्षेर्वाक्यं वाक्यविशारदः।  
प्रोवाच भगवान्विष्णुर्नारदं जगतो गतिः ॥६॥
</details>

<details><summary>मूलम्</summary>

श्रुत्वा तस्य तु देवर्षेर्वाक्यं वाक्यविशारदः।  
प्रोवाच भगवान्विष्णुर्नारदं जगतो गतिः ॥६॥
</details>

भगवानुवाच।  

<details open><summary>विश्वास-प्रस्तुतिः</summary>

हन्त ते कथयिष्यामि मुने दिव्यामनुस्मृतिम्।  
मरणे यामनुस्मृत्य प्राप्नोति परमां गतिम् ॥७॥
</details>

<details><summary>मूलम्</summary>

हन्त ते कथयिष्यामि मुने दिव्यामनुस्मृतिम्।  
मरणे यामनुस्मृत्य प्राप्नोति परमां गतिम् ॥७॥
</details>


<details open><summary>विश्वास-प्रस्तुतिः</summary>

ॐकारमादितः कृत्वा मामनुस्मृत्य मन्मनाः।  
एकाग्रप्रयतो भूत्वा इदं मन्त्रमुदीरयेत् ॥८॥
</details>

<details><summary>मूलम्</summary>

ॐकारमादितः कृत्वा मामनुस्मृत्य मन्मनाः।  
एकाग्रप्रयतो भूत्वा इदं मन्त्रमुदीरयेत् ॥८॥
</details>


<details open><summary>विश्वास-प्रस्तुतिः</summary>

अव्यक्तं शाश्वतं देवमनन्तं पुरुषोत्तमम्।  
प्रपद्ये प्राञ्जलिर्विष्णुमच्युतं परमेश्वरम् ॥९॥
</details>

<details><summary>मूलम्</summary>

अव्यक्तं शाश्वतं देवमनन्तं पुरुषोत्तमम्।  
प्रपद्ये प्राञ्जलिर्विष्णुमच्युतं परमेश्वरम् ॥९॥
</details>


<details open><summary>विश्वास-प्रस्तुतिः</summary>

पुराणं परमं विष्णुमद्भुतं लोकभावनम्।  
प्रपद्ये पुण्डरीकाक्षमीशं भक्तानुकम्पिनम् ॥१०॥
</details>

<details><summary>मूलम्</summary>

पुराणं परमं विष्णुमद्भुतं लोकभावनम्।  
प्रपद्ये पुण्डरीकाक्षमीशं भक्तानुकम्पिनम् ॥१०॥
</details>


<details open><summary>विश्वास-प्रस्तुतिः</summary>

लोकनाथं प्रपन्नोऽस्मि अक्षरं परमं पदम्।  
भगवन्तं प्रपन्नोऽस्मि भूतभव्यभवत्प्रभुम् ॥११॥
</details>

<details><summary>मूलम्</summary>

लोकनाथं प्रपन्नोऽस्मि अक्षरं परमं पदम्।  
भगवन्तं प्रपन्नोऽस्मि भूतभव्यभवत्प्रभुम् ॥११॥
</details>


<details open><summary>विश्वास-प्रस्तुतिः</summary>

स्रष्टारं सर्वभूतानामनन्तबलपौरुषम्।  
पद्मनाभं हृषीकेशं पपद्ये सत्यमव्ययम् ॥१२॥
</details>

<details><summary>मूलम्</summary>

स्रष्टारं सर्वभूतानामनन्तबलपौरुषम्।  
पद्मनाभं हृषीकेशं पपद्ये सत्यमव्ययम् ॥१२॥
</details>


<details open><summary>विश्वास-प्रस्तुतिः</summary>

हिरण्यगर्भं भूगर्भममृतं विश्वतोमुखम्।  
आभास्वरमनाद्यन्तं प्रपद्ये भास्करद्युतिम् ॥१३॥
</details>

<details><summary>मूलम्</summary>

हिरण्यगर्भं भूगर्भममृतं विश्वतोमुखम्।  
आभास्वरमनाद्यन्तं प्रपद्ये भास्करद्युतिम् ॥१३॥
</details>


<details open><summary>विश्वास-प्रस्तुतिः</summary>

सहस्रशिरसं देवं वैकुण्ठं तार्क्ष्यवाहनम्।  
प्रपद्ये सूक्ष्ममचलं वरेण्यमभयप्रदम् ॥१४॥
</details>

<details><summary>मूलम्</summary>

सहस्रशिरसं देवं वैकुण्ठं तार्क्ष्यवाहनम्।  
प्रपद्ये सूक्ष्ममचलं वरेण्यमभयप्रदम् ॥१४॥
</details>


<details open><summary>विश्वास-प्रस्तुतिः</summary>

नारायणं नरं हंसं योगात्मानं सनातनम्।  
शरण्यं सर्वलोकानां प्रपद्ये ध्रुवमीश्वरम् ॥१५॥
</details>

<details><summary>मूलम्</summary>

नारायणं नरं हंसं योगात्मानं सनातनम्।  
शरण्यं सर्वलोकानां प्रपद्ये ध्रुवमीश्वरम् ॥१५॥
</details>


<details open><summary>विश्वास-प्रस्तुतिः</summary>

यः प्रभुः सर्वलोकानां येन सर्वमिदं ततम्।  
चराचरगुरुर्देवः स नो विष्णुः प्रसीदतु ॥१६॥
</details>

<details><summary>मूलम्</summary>

यः प्रभुः सर्वलोकानां येन सर्वमिदं ततम्।  
चराचरगुरुर्देवः स नो विष्णुः प्रसीदतु ॥१६॥
</details>


<details open><summary>विश्वास-प्रस्तुतिः</summary>

यस्माज्जातः पुरा ब्रह्मा पद्मयोनिः पितामहः।  
प्रसीदतु स नो विष्णुः पिता माता पितामहः ॥१७॥
</details>

<details><summary>मूलम्</summary>

यस्माज्जातः पुरा ब्रह्मा पद्मयोनिः पितामहः।  
प्रसीदतु स नो विष्णुः पिता माता पितामहः ॥१७॥
</details>


<details open><summary>विश्वास-प्रस्तुतिः</summary>

यः पुरा प्रलये प्राप्ते नष्टे लोके चराचरे।  
एकस्तिष्ठति योगात्मा स नो विष्णुः प्रसीदतु ॥१८॥
</details>

<details><summary>मूलम्</summary>

यः पुरा प्रलये प्राप्ते नष्टे लोके चराचरे।  
एकस्तिष्ठति योगात्मा स नो विष्णुः प्रसीदतु ॥१८॥
</details>

चतुर्भिश्च चतुर्भिश्च द्वाभ्यां पञ्चभिरेव च।  
हूयते च पुनर्द्वाभ्यांस नो विष्णुः प्रसीदतु।  

<details open><summary>विश्वास-प्रस्तुतिः</summary>

पर्जन्यः पृथिवी सस्यं कालो धर्मः क्रिया फलम्।  
गुणाकरः स नो बभ्रुर्वासुदेवः प्रसीदतु ॥१९॥
</details>

<details><summary>मूलम्</summary>

पर्जन्यः पृथिवी सस्यं कालो धर्मः क्रिया फलम्।  
गुणाकरः स नो बभ्रुर्वासुदेवः प्रसीदतु ॥१९॥
</details>


<details open><summary>विश्वास-प्रस्तुतिः</summary>

योगावास नमस्तुभ्यं सर्वावास वरप्रद।  
यज्ञगर्भ महाभाग पञ्चयज्ञ नमोऽस्तु ते ॥२०॥
</details>

<details><summary>मूलम्</summary>

योगावास नमस्तुभ्यं सर्वावास वरप्रद।  
यज्ञगर्भ महाभाग पञ्चयज्ञ नमोऽस्तु ते ॥२०॥
</details>


<details open><summary>विश्वास-प्रस्तुतिः</summary>

चतुर्मूर्ते जगद्धाम लक्ष्म्यावास वरप्रद।  
सर्वावास नमस्तेऽस्तु साक्षिभूत जगत्पते ॥२१॥
</details>

<details><summary>मूलम्</summary>

चतुर्मूर्ते जगद्धाम लक्ष्म्यावास वरप्रद।  
सर्वावास नमस्तेऽस्तु साक्षिभूत जगत्पते ॥२१॥
</details>


<details open><summary>विश्वास-प्रस्तुतिः</summary>

अजेय खण्डपरशो विश्वमूर्ते वृषाकपे।  
त्रिगर्ते पञ्चकालज्ञ नमस्ते ज्ञानसागर ॥२२॥
</details>

<details><summary>मूलम्</summary>

अजेय खण्डपरशो विश्वमूर्ते वृषाकपे।  
त्रिगर्ते पञ्चकालज्ञ नमस्ते ज्ञानसागर ॥२२॥
</details>


<details open><summary>विश्वास-प्रस्तुतिः</summary>

अव्यक्तादण्डमुत्पन्नमव्यक्ताद्यः परः प्रभुः।  
यस्मात्परतरं नास्ति तमस्मि शरणं गतः ॥२३॥
</details>

<details><summary>मूलम्</summary>

अव्यक्तादण्डमुत्पन्नमव्यक्ताद्यः परः प्रभुः।  
यस्मात्परतरं नास्ति तमस्मि शरणं गतः ॥२३॥
</details>


<details open><summary>विश्वास-प्रस्तुतिः</summary>

चिन्तयन्तो हि यं नित्यं ब्रह्मेशाआदयः प्रभुम्।  
निश्चयं नाधिगच्छन्ति तमस्मि शरणं गतः ॥२४॥
</details>

<details><summary>मूलम्</summary>

चिन्तयन्तो हि यं नित्यं ब्रह्मेशाआदयः प्रभुम्।  
निश्चयं नाधिगच्छन्ति तमस्मि शरणं गतः ॥२४॥
</details>


<details open><summary>विश्वास-प्रस्तुतिः</summary>

जितेन्द्रिया महात्मानो ज्ञानध्यानपरायणाः।  
यं प्राप्य न निवर्तन्ते तमस्मि शरणं गतः ॥२५॥
</details>

<details><summary>मूलम्</summary>

जितेन्द्रिया महात्मानो ज्ञानध्यानपरायणाः।  
यं प्राप्य न निवर्तन्ते तमस्मि शरणं गतः ॥२५॥
</details>


<details open><summary>विश्वास-प्रस्तुतिः</summary>

एकांशेन जगत्सर्वं योऽवष्टभ्य विभुः स्थितः।  
अग्राह्यो निर्गुणः शास्ता तमस्मि शरणं गतः ॥२६॥
</details>

<details><summary>मूलम्</summary>

एकांशेन जगत्सर्वं योऽवष्टभ्य विभुः स्थितः।  
अग्राह्यो निर्गुणः शास्ता तमस्मि शरणं गतः ॥२६॥
</details>


<details open><summary>विश्वास-प्रस्तुतिः</summary>

दिवाकरस्य सौम्यं हि मध्ये ज्योतिरवस्थितम्।  
क्षेत्रज्ञमिति यं प्राहुः स महात्मा प्रसीदतु ॥२७॥
</details>

<details><summary>मूलम्</summary>

दिवाकरस्य सौम्यं हि मध्ये ज्योतिरवस्थितम्।  
क्षेत्रज्ञमिति यं प्राहुः स महात्मा प्रसीदतु ॥२७॥
</details>


<details open><summary>विश्वास-प्रस्तुतिः</summary>

अव्यक्तमनवस्थानो दुर्विज्ञेयः सनातनः।  
आस्थितः प्रकृतिं भुङ्क्ते स महात्मा प्रसीदतु ॥२८॥
</details>

<details><summary>मूलम्</summary>

अव्यक्तमनवस्थानो दुर्विज्ञेयः सनातनः।  
आस्थितः प्रकृतिं भुङ्क्ते स महात्मा प्रसीदतु ॥२८॥
</details>


<details open><summary>विश्वास-प्रस्तुतिः</summary>

क्षेत्रज्ञः पञ्चधा भुङ्क्ते प्रकृतिं बहुभिर्गुणैः।  
मनोगुणांश्च यो भुङ्क्ते स महात्मा प्रसीदतु ॥२९॥
</details>

<details><summary>मूलम्</summary>

क्षेत्रज्ञः पञ्चधा भुङ्क्ते प्रकृतिं बहुभिर्गुणैः।  
मनोगुणांश्च यो भुङ्क्ते स महात्मा प्रसीदतु ॥२९॥
</details>


<details open><summary>विश्वास-प्रस्तुतिः</summary>

साङ्ख्या योगाश्च ये चान्ये सिद्धाश्चैव महर्षयः।  
यं विदित्वा विमुच्यन्ते स महात्मा प्रसीदतु ॥३०॥
</details>

<details><summary>मूलम्</summary>

साङ्ख्या योगाश्च ये चान्ये सिद्धाश्चैव महर्षयः।  
यं विदित्वा विमुच्यन्ते स महात्मा प्रसीदतु ॥३०॥
</details>

नमस्ते सर्वतोभद्रसर्वतोऽक्षिशिरोमुख।  

<details open><summary>विश्वास-प्रस्तुतिः</summary>

निर्विकार नमस्तेऽस्तु साक्षिभूत हृदि स्थित।  
अतीन्द्रिय नमस्तुभ्यं लिङ्गेभ्यस्त्वं प्रमीयसे ॥३१॥
</details>

<details><summary>मूलम्</summary>

निर्विकार नमस्तेऽस्तु साक्षिभूत हृदि स्थित।  
अतीन्द्रिय नमस्तुभ्यं लिङ्गेभ्यस्त्वं प्रमीयसे ॥३१॥
</details>

ये तु त्वां नाभिजानन्ति संसारे संसरन्ति ते।  

<details open><summary>विश्वास-प्रस्तुतिः</summary>

रागद्वेषविनिर्मुक्तं लोभमोहविवर्जितम्।  
अशरीरं शरीरस्थं समं सर्वेषु देहिषु ॥३२॥
</details>

<details><summary>मूलम्</summary>

रागद्वेषविनिर्मुक्तं लोभमोहविवर्जितम्।  
अशरीरं शरीरस्थं समं सर्वेषु देहिषु ॥३२॥
</details>


<details open><summary>विश्वास-प्रस्तुतिः</summary>

अव्यक्तं बुद्ध्यहङ्कारौ महाभूतेन्द्रियाणि च।  
त्वयि तानि न तेषु त्वं तेषु त्वं तानि न त्वयि ॥३३॥
</details>

<details><summary>मूलम्</summary>

अव्यक्तं बुद्ध्यहङ्कारौ महाभूतेन्द्रियाणि च।  
त्वयि तानि न तेषु त्वं तेषु त्वं तानि न त्वयि ॥३३॥
</details>


<details open><summary>विश्वास-प्रस्तुतिः</summary>

स्रष्टा भोक्तासि कूटस्थो गुणानां प्रभुरीश्वरः।  
अकर्ता हेतुरहितः प्रभुः स्वात्मन्यवस्थितः ॥३४॥
</details>

<details><summary>मूलम्</summary>

स्रष्टा भोक्तासि कूटस्थो गुणानां प्रभुरीश्वरः।  
अकर्ता हेतुरहितः प्रभुः स्वात्मन्यवस्थितः ॥३४॥
</details>

नमस्ते पुण्डरीकाक्ष पुनरेव नमोऽस्तु ते।  

<details open><summary>विश्वास-प्रस्तुतिः</summary>

ईश्वरोऽसि जगन्नाथ किमतः परमुच्यते।  
भक्तानां यद्धितं देव तद्ध्याय त्रिदशेश्वर ॥३५॥
</details>

<details><summary>मूलम्</summary>

ईश्वरोऽसि जगन्नाथ किमतः परमुच्यते।  
भक्तानां यद्धितं देव तद्ध्याय त्रिदशेश्वर ॥३५॥
</details>


<details open><summary>विश्वास-प्रस्तुतिः</summary>

मा मे भूतेषु संयोगः पुनर्भवतु जन्मनि।  
अहङ्कारेण बुद्ध्या वा तथा सत्त्वादिभिर्गुणैः ॥३६॥
</details>

<details><summary>मूलम्</summary>

मा मे भूतेषु संयोगः पुनर्भवतु जन्मनि।  
अहङ्कारेण बुद्ध्या वा तथा सत्त्वादिभिर्गुणैः ॥३६॥
</details>


<details open><summary>विश्वास-प्रस्तुतिः</summary>

मा मे धर्मो ह्यधर्मो वा पुनर्भवतु जन्मनि।  
विषयैरिन्द्रियैर्वापि मा मे भूयात्समागमः ॥३७॥
</details>

<details><summary>मूलम्</summary>

मा मे धर्मो ह्यधर्मो वा पुनर्भवतु जन्मनि।  
विषयैरिन्द्रियैर्वापि मा मे भूयात्समागमः ॥३७॥
</details>


<details open><summary>विश्वास-प्रस्तुतिः</summary>

पृथिवीं यातु मे घ्राणं यातु मे रसना जलम्।  
चक्षुर्हुताशनं यातु स्पर्शो मे यातु मारुतम् ॥३८॥
</details>

<details><summary>मूलम्</summary>

पृथिवीं यातु मे घ्राणं यातु मे रसना जलम्।  
चक्षुर्हुताशनं यातु स्पर्शो मे यातु मारुतम् ॥३८॥
</details>


<details open><summary>विश्वास-प्रस्तुतिः</summary>

शब्दो ह्याकाशमभ्येतु मनो वैकारिकं तथा।  
अहङ्कारश्च मे बुद्धिं त्वयि बुद्धिः समेतु च ॥३९॥
</details>

<details><summary>मूलम्</summary>

शब्दो ह्याकाशमभ्येतु मनो वैकारिकं तथा।  
अहङ्कारश्च मे बुद्धिं त्वयि बुद्धिः समेतु च ॥३९॥
</details>


<details open><summary>विश्वास-प्रस्तुतिः</summary>

वियोगः सर्वकरणैर्गुणैर्भूतैश्च मे भवेत्।  
सत्त्वं रजस्तमश्चैव प्रकृतिं प्रविशन्तु मे ॥४०॥
</details>

<details><summary>मूलम्</summary>

वियोगः सर्वकरणैर्गुणैर्भूतैश्च मे भवेत्।  
सत्त्वं रजस्तमश्चैव प्रकृतिं प्रविशन्तु मे ॥४०॥
</details>


<details open><summary>विश्वास-प्रस्तुतिः</summary>

निष्केवलं पदं चैव प्रयामि परमं तव।  
एकीभावस्त्वयैवास्तु मा मे जन्म भवेत्पुनः ॥४१॥
</details>

<details><summary>मूलम्</summary>

निष्केवलं पदं चैव प्रयामि परमं तव।  
एकीभावस्त्वयैवास्तु मा मे जन्म भवेत्पुनः ॥४१॥
</details>

नमो भगवते तस्मै विष्णवे प्रभविष्णवे।  

<details open><summary>विश्वास-प्रस्तुतिः</summary>

त्वन्मनस्त्वद्गतपृआणस्त्वद्भक्तस्त्वत्परायणः।  
त्वामेवानुस्मरे देव मरणे प्रत्युपस्थिते ॥४२॥
</details>

<details><summary>मूलम्</summary>

त्वन्मनस्त्वद्गतपृआणस्त्वद्भक्तस्त्वत्परायणः।  
त्वामेवानुस्मरे देव मरणे प्रत्युपस्थिते ॥४२॥
</details>


<details open><summary>विश्वास-प्रस्तुतिः</summary>

पूर्वदेहकृता ये मे व्याधयस्ते विशन्तु माम्।  
आर्दयन्तु च दुःखानि प्रविमुञ्चामि यदृणम् ॥४३॥
</details>

<details><summary>मूलम्</summary>

पूर्वदेहकृता ये मे व्याधयस्ते विशन्तु माम्।  
आर्दयन्तु च दुःखानि प्रविमुञ्चामि यदृणम् ॥४३॥
</details>


<details open><summary>विश्वास-प्रस्तुतिः</summary>

उपतिष्ठन्तु मे रोगा ये मया पूवसञ्चिताः।  
अनृणो गन्तुमिच्छामि तद्विष्णोः परमं पदम् ॥४४॥
</details>

<details><summary>मूलम्</summary>

उपतिष्ठन्तु मे रोगा ये मया पूवसञ्चिताः।  
अनृणो गन्तुमिच्छामि तद्विष्णोः परमं पदम् ॥४४॥
</details>


<details open><summary>विश्वास-प्रस्तुतिः</summary>

अहं भगवतस्तस्य मम चासौ सुरेश्वरः।  
तस्याहं न प्रणश्यामि स च मे न प्रणश्यति ॥४५॥
</details>

<details><summary>मूलम्</summary>

अहं भगवतस्तस्य मम चासौ सुरेश्वरः।  
तस्याहं न प्रणश्यामि स च मे न प्रणश्यति ॥४५॥
</details>


<details open><summary>विश्वास-प्रस्तुतिः</summary>

नमो भगवते तस्मै येन सर्वमिदं ततम्।  
तमेव च प्रपन्नोऽस्मि मम यो यस्य चाप्यहम् ॥४६॥
</details>

<details><summary>मूलम्</summary>

नमो भगवते तस्मै येन सर्वमिदं ततम्।  
तमेव च प्रपन्नोऽस्मि मम यो यस्य चाप्यहम् ॥४६॥
</details>


<details open><summary>विश्वास-प्रस्तुतिः</summary>

इमामनुस्मृतिं नित्यं वैष्णवीं पापनाशनीम्।  
स्वपञ्जाग्रत्पठेद्यस्तु त्रिसन्ध्यं वापि यः स्मरेत् ॥४७॥
</details>

<details><summary>मूलम्</summary>

इमामनुस्मृतिं नित्यं वैष्णवीं पापनाशनीम्।  
स्वपञ्जाग्रत्पठेद्यस्तु त्रिसन्ध्यं वापि यः स्मरेत् ॥४७॥
</details>


<details open><summary>विश्वास-प्रस्तुतिः</summary>

मरणे चाप्यनुप्राप्ते यस्त्विमां समनुस्मरेत्।  
अपि पापसमाचारः सोऽपि याति परां गतिम् ॥४८॥
</details>

<details><summary>मूलम्</summary>

मरणे चाप्यनुप्राप्ते यस्त्विमां समनुस्मरेत्।  
अपि पापसमाचारः सोऽपि याति परां गतिम् ॥४८॥
</details>


<details open><summary>विश्वास-प्रस्तुतिः</summary>

अर्चयन्नपि यो देवं गृहे वापि बलिं ददेत्।  
जुह्वदग्निं स्मरेद्वापि लभते स परां गतिम् ॥४९॥
</details>

<details><summary>मूलम्</summary>

अर्चयन्नपि यो देवं गृहे वापि बलिं ददेत्।  
जुह्वदग्निं स्मरेद्वापि लभते स परां गतिम् ॥४९॥
</details>


<details open><summary>विश्वास-प्रस्तुतिः</summary>

पौर्णमास्याममावास्यां द्वादश्यां च विशेषतः।  
श्रावयेच्छ्रद्दधानंस्तु ये चान्ये मामुपाश्रिताः ॥५०॥
</details>

<details><summary>मूलम्</summary>

पौर्णमास्याममावास्यां द्वादश्यां च विशेषतः।  
श्रावयेच्छ्रद्दधानंस्तु ये चान्ये मामुपाश्रिताः ॥५०॥
</details>


<details open><summary>विश्वास-प्रस्तुतिः</summary>

नम इत्येव यो ब्रूयान्मद्भक्तः श्रद्धयान्वितः।  
तस्य स्युरक्षया लोकाः श्वपाकस्यापि नारद ॥५१॥
</details>

<details><summary>मूलम्</summary>

नम इत्येव यो ब्रूयान्मद्भक्तः श्रद्धयान्वितः।  
तस्य स्युरक्षया लोकाः श्वपाकस्यापि नारद ॥५१॥
</details>


<details open><summary>विश्वास-प्रस्तुतिः</summary>

किं पुनर्ये यजन्ते मां साधवो विधिपूर्वकम्।  
ध्यायन्ति च यथान्यायं ते यान्ति परमां गतिम् ॥५२॥
</details>

<details><summary>मूलम्</summary>

किं पुनर्ये यजन्ते मां साधवो विधिपूर्वकम्।  
ध्यायन्ति च यथान्यायं ते यान्ति परमां गतिम् ॥५२॥
</details>


<details open><summary>विश्वास-प्रस्तुतिः</summary>

अश्वमेधसहस्राणां यः सहस्रं समाचरेत्।  
नासौ तत्पदमाप्नोति मद्भक्तैर्यदवाप्यते ॥५३॥
</details>

<details><summary>मूलम्</summary>

अश्वमेधसहस्राणां यः सहस्रं समाचरेत्।  
नासौ तत्पदमाप्नोति मद्भक्तैर्यदवाप्यते ॥५३॥
</details>


<details open><summary>विश्वास-प्रस्तुतिः</summary>

इष्टं दत्तं तपोऽधीतं व्रतानि नियमाश्च ये।  
सर्वमेतद्विनाशान्तं ज्ञाअस्यान्तो न विद्यते ॥५४॥
</details>

<details><summary>मूलम्</summary>

इष्टं दत्तं तपोऽधीतं व्रतानि नियमाश्च ये।  
सर्वमेतद्विनाशान्तं ज्ञाअस्यान्तो न विद्यते ॥५४॥
</details>


<details open><summary>विश्वास-प्रस्तुतिः</summary>

तस्मात्प्रदेयं साधुभ्यो धर्म्यं सत्त्वाभयङ्करम्।  
दानादीन्यन्तवन्तीह मद्भक्तो नान्तमश्नुते ॥५५॥
</details>

<details><summary>मूलम्</summary>

तस्मात्प्रदेयं साधुभ्यो धर्म्यं सत्त्वाभयङ्करम्।  
दानादीन्यन्तवन्तीह मद्भक्तो नान्तमश्नुते ॥५५॥
</details>


<details open><summary>विश्वास-प्रस्तुतिः</summary>

यो दद्याद्भगवज्ज्ञानं कुर्याद्वा धर्मदेशनाम्।  
कृत्स्नां वा पृथिवीं दद्यान्न तु तुल्यं कथञ्चन ॥५६॥
</details>

<details><summary>मूलम्</summary>

यो दद्याद्भगवज्ज्ञानं कुर्याद्वा धर्मदेशनाम्।  
कृत्स्नां वा पृथिवीं दद्यान्न तु तुल्यं कथञ्चन ॥५६॥
</details>


<details open><summary>विश्वास-प्रस्तुतिः</summary>

कान्तारवनदुर्गेषु कृच्छ्रेष्वापत्सु सम्भ्रमे।  
दस्युभिः सन्निरुद्धश्च नामभिर्मां प्रकीर्तयेत् ॥५७॥
</details>

<details><summary>मूलम्</summary>

कान्तारवनदुर्गेषु कृच्छ्रेष्वापत्सु सम्भ्रमे।  
दस्युभिः सन्निरुद्धश्च नामभिर्मां प्रकीर्तयेत् ॥५७॥
</details>

वराहो रक्षतु जले विषमेषु च वामनः।  

<details open><summary>विश्वास-प्रस्तुतिः</summary>

रामो रामश्च रामश्च त्रायन्तां दस्युदोषतः।  
अटव्यां नारसिंहस्तु सर्वतः पातु केशवः ॥५८॥
</details>

<details><summary>मूलम्</summary>

रामो रामश्च रामश्च त्रायन्तां दस्युदोषतः।  
अटव्यां नारसिंहस्तु सर्वतः पातु केशवः ॥५८॥
</details>


<details open><summary>विश्वास-प्रस्तुतिः</summary>

बद्धः परिकरस्तेन मोक्षाय गमनं प्रति।  
सकृदुच्चारितं येन हरिरित्यक्षरद्वयम् ॥५९॥
</details>

<details><summary>मूलम्</summary>

बद्धः परिकरस्तेन मोक्षाय गमनं प्रति।  
सकृदुच्चारितं येन हरिरित्यक्षरद्वयम् ॥५९॥
</details>

जन्मान्तरसहस्राणि तपोज्ञानसमाधिभिः।  
नराणां क्षीणपापानां कृष्णे भक्तिः प्रजायते।  
गत्वा गत्वा निवर्तने चन्द्रसूर्यादयो ग्रहाः।  
अद्यापि न निवर्तन्ते द्वादशाक्षरचिन्तकाः।  
न वासुदेवात्परमस्ति मङ्गलं न वासुदेवात्परमं पवित्रम्।  
न वासुदेवात्परमस्ति दैवतं न वासुदेवं प्रणिपत्य सीदति।  

<details open><summary>विश्वास-प्रस्तुतिः</summary>

तस्मान्मामेव देवर्षे ध्यायस्वातन्द्रितः सदा।  
अवाप्स्यसि ततः सिद्धिं पदं द्रक्ष्यसि च ध्रुवम् ॥६०॥
</details>

<details><summary>मूलम्</summary>

तस्मान्मामेव देवर्षे ध्यायस्वातन्द्रितः सदा।  
अवाप्स्यसि ततः सिद्धिं पदं द्रक्ष्यसि च ध्रुवम् ॥६०॥
</details>

शौनक उवाच।  

<details open><summary>विश्वास-प्रस्तुतिः</summary>

एवं स देवदेवेन नारदः प्रतिबोधितः।  
चकार केशवे भक्तिं तस्मात्त्वं कुरु भूपते ॥६१॥
</details>

<details><summary>मूलम्</summary>

एवं स देवदेवेन नारदः प्रतिबोधितः।  
चकार केशवे भक्तिं तस्मात्त्वं कुरु भूपते ॥६१॥
</details>


<details open><summary>विश्वास-प्रस्तुतिः</summary>

यः पठेत्परया भक्त्या स गच्छेद्विष्णुसाम्यताम्।  
एतत्पुण्यं पापहरं धन्यं दुःस्वप्ननाशनम् ॥६२॥
</details>

<details><summary>मूलम्</summary>

यः पठेत्परया भक्त्या स गच्छेद्विष्णुसाम्यताम्।  
एतत्पुण्यं पापहरं धन्यं दुःस्वप्ननाशनम् ॥६२॥
</details>

इति विष्णुधर्मेषु अनुस्मृतिः।  
