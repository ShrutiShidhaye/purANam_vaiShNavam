+++
title = "०७४"

+++
अथ चतुस्सप्ततितमोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

भूयश्च शृणु राजेन्द्रयज्जगाद जनार्दनः।  
नागपर्यङ्कशयने पृष्टः क्षीराब्धिकन्यया ॥१॥
</details>

<details><summary>मूलम्</summary>

भूयश्च शृणु राजेन्द्रयज्जगाद जनार्दनः।  
नागपर्यङ्कशयने पृष्टः क्षीराब्धिकन्यया ॥१॥
</details>


<details open><summary>विश्वास-प्रस्तुतिः</summary>

पुरा शयानं गोविन्दं प्रावृट्काले महोदधौ।  
शेषभोगिमहाभोगे वीच्यम्बुकणशीतले ॥२॥
</details>

<details><summary>मूलम्</summary>

पुरा शयानं गोविन्दं प्रावृट्काले महोदधौ।  
शेषभोगिमहाभोगे वीच्यम्बुकणशीतले ॥२॥
</details>

वक्षःस्थलस्थिता देवी जगन्माता जगत्पतिम्।  

<details open><summary>विश्वास-प्रस्तुतिः</summary>

अनन्यासक्तदृष्टिं च किमप्येकाग्रमानसम्।  
श्रीवत्सवक्षसं लक्ष्मीः करसंवाहनादृता ॥३॥
</details>

<details><summary>मूलम्</summary>

अनन्यासक्तदृष्टिं च किमप्येकाग्रमानसम्।  
श्रीवत्सवक्षसं लक्ष्मीः करसंवाहनादृता ॥३॥
</details>


<details open><summary>विश्वास-प्रस्तुतिः</summary>

योगनिद्रावसानस्थमच्युतं जगतः पतिम्।  
पप्रच्छ पुण्डरीकाक्षं पुण्डरीककरा हरिम् ॥४॥
</details>

<details><summary>मूलम्</summary>

योगनिद्रावसानस्थमच्युतं जगतः पतिम्।  
पप्रच्छ पुण्डरीकाक्षं पुण्डरीककरा हरिम् ॥४॥
</details>

श्रीरुवाच।  

<details open><summary>विश्वास-प्रस्तुतिः</summary>

सृष्टं जगदिदं सर्वं बहुशश्चोपसंहृतम्।  
त्वया जगत्पते चात्र किं कश्चिद्दयितस्तव ॥५॥
</details>

<details><summary>मूलम्</summary>

सृष्टं जगदिदं सर्वं बहुशश्चोपसंहृतम्।  
त्वया जगत्पते चात्र किं कश्चिद्दयितस्तव ॥५॥
</details>


<details open><summary>विश्वास-प्रस्तुतिः</summary>

देवान्मनुष्यान्गन्धर्वान्यक्षविद्याधरासुरान्।  
सृष्ट्वा सृष्टान्निर्घृणत्वादुपसंहरते भवान् ॥६॥
</details>

<details><summary>मूलम्</summary>

देवान्मनुष्यान्गन्धर्वान्यक्षविद्याधरासुरान्।  
सृष्ट्वा सृष्टान्निर्घृणत्वादुपसंहरते भवान् ॥६॥
</details>


<details open><summary>विश्वास-प्रस्तुतिः</summary>

कश्चिदेतेषु भूतेषु देवादिषु तवाच्युत।  
द्वेषोऽस्ति प्रीतिरथवा समः सर्वत्र वा भवान् ॥७॥
</details>

<details><summary>मूलम्</summary>

कश्चिदेतेषु भूतेषु देवादिषु तवाच्युत।  
द्वेषोऽस्ति प्रीतिरथवा समः सर्वत्र वा भवान् ॥७॥
</details>

भगवानुवाच।  

<details open><summary>विश्वास-प्रस्तुतिः</summary>

समोऽस्मि सर्वभूतेषु न मे द्वेष्योऽस्ति न प्रियः।  
तथापि गुणगृह्योऽहं प्रत्येकहृदयस्थितः ॥८॥
</details>

<details><summary>मूलम्</summary>

समोऽस्मि सर्वभूतेषु न मे द्वेष्योऽस्ति न प्रियः।  
तथापि गुणगृह्योऽहं प्रत्येकहृदयस्थितः ॥८॥
</details>


<details open><summary>विश्वास-प्रस्तुतिः</summary>

अन्तरात्मनि सर्वस्य लोकस्याहमवस्थितः।  
पुण्यापुण्यकृतौ तेषु प्रीतिद्वेषौ शुभे मम ॥९॥
</details>

<details><summary>मूलम्</summary>

अन्तरात्मनि सर्वस्य लोकस्याहमवस्थितः।  
पुण्यापुण्यकृतौ तेषु प्रीतिद्वेषौ शुभे मम ॥९॥
</details>


<details open><summary>विश्वास-प्रस्तुतिः</summary>

पुण्यं प्रीत्यनुभावेन साधु बुद्धिषु वर्तते।  
द्वेषानुभावेनापुण्यं फलदं तेषु भामिनि ॥१०॥
</details>

<details><summary>मूलम्</summary>

पुण्यं प्रीत्यनुभावेन साधु बुद्धिषु वर्तते।  
द्वेषानुभावेनापुण्यं फलदं तेषु भामिनि ॥१०॥
</details>


<details open><summary>विश्वास-प्रस्तुतिः</summary>

श्रूयतां च महाभागे नरेषु शुभचारिषु।  
सततं येषु मे प्रीतिस्तथाप्रीतिर्वरानने ॥११॥
</details>

<details><summary>मूलम्</summary>

श्रूयतां च महाभागे नरेषु शुभचारिषु।  
सततं येषु मे प्रीतिस्तथाप्रीतिर्वरानने ॥११॥
</details>


<details open><summary>विश्वास-प्रस्तुतिः</summary>

प्रलयोत्पत्तितत्त्वज्ञा आत्मज्ञानपराश्च ये।  
एते स्वकर्मणा भद्रेमम प्रीतिपथं गताः ॥१२॥
</details>

<details><summary>मूलम्</summary>

प्रलयोत्पत्तितत्त्वज्ञा आत्मज्ञानपराश्च ये।  
एते स्वकर्मणा भद्रेमम प्रीतिपथं गताः ॥१२॥
</details>


<details open><summary>विश्वास-प्रस्तुतिः</summary>

वाङ्मनःकायिकीं हिंसां ये न कुर्वन्ति कुत्रचित्।  
सर्वमैत्रा नरा लक्ष्मि दयितास्ते सदा मम ॥१३॥
</details>

<details><summary>मूलम्</summary>

वाङ्मनःकायिकीं हिंसां ये न कुर्वन्ति कुत्रचित्।  
सर्वमैत्रा नरा लक्ष्मि दयितास्ते सदा मम ॥१३॥
</details>


<details open><summary>विश्वास-प्रस्तुतिः</summary>

स्वकीयद्रव्यसन्तुष्टा निवृत्ताश्चौर्यकर्मणः।  
सत्यशीलदयायुक्ता नरा मम सदा प्रियाः ॥१४॥
</details>

<details><summary>मूलम्</summary>

स्वकीयद्रव्यसन्तुष्टा निवृत्ताश्चौर्यकर्मणः।  
सत्यशीलदयायुक्ता नरा मम सदा प्रियाः ॥१४॥
</details>


<details open><summary>विश्वास-प्रस्तुतिः</summary>

मातृस्वसृसुतातुल्यान्परदारांश्च ये नराः।  
मन्यन्ते ते च मे लक्ष्मि दृढं प्रियतमाः सदा ॥१५॥
</details>

<details><summary>मूलम्</summary>

मातृस्वसृसुतातुल्यान्परदारांश्च ये नराः।  
मन्यन्ते ते च मे लक्ष्मि दृढं प्रियतमाः सदा ॥१५॥
</details>


<details open><summary>विश्वास-प्रस्तुतिः</summary>

न कामान्न च संरम्भान्न द्वेषाद्ये च भामिनि।  
सन्त्यजन्ति स्वकं कर्म तेऽतीव दयिता मम ॥१६॥
</details>

<details><summary>मूलम्</summary>

न कामान्न च संरम्भान्न द्वेषाद्ये च भामिनि।  
सन्त्यजन्ति स्वकं कर्म तेऽतीव दयिता मम ॥१६॥
</details>


<details open><summary>विश्वास-प्रस्तुतिः</summary>

विश्वास्याः सर्वभूतानामहिंस्राश्च दयालवः।  
त्यक्तानृतकथा देवि मनुष्या दयिता मम ॥१७॥
</details>

<details><summary>मूलम्</summary>

विश्वास्याः सर्वभूतानामहिंस्राश्च दयालवः।  
त्यक्तानृतकथा देवि मनुष्या दयिता मम ॥१७॥
</details>


<details open><summary>विश्वास-प्रस्तुतिः</summary>

धर्मलब्धांस्तु ये भोगान्भुञ्जते नातिकीकटाः।  
परलोकाविरोधेन ते ममातिप्रिया नराः ॥१८॥
</details>

<details><summary>मूलम्</summary>

धर्मलब्धांस्तु ये भोगान्भुञ्जते नातिकीकटाः।  
परलोकाविरोधेन ते ममातिप्रिया नराः ॥१८॥
</details>


<details open><summary>विश्वास-प्रस्तुतिः</summary>

न लोभे न च कार्पण्ये न स्तेये न च मत्सरे।  
येषां मतिर्मनुष्याणां तेऽतीव दयिता मम ॥१९॥
</details>

<details><summary>मूलम्</summary>

न लोभे न च कार्पण्ये न स्तेये न च मत्सरे।  
येषां मतिर्मनुष्याणां तेऽतीव दयिता मम ॥१९॥
</details>


<details open><summary>विश्वास-प्रस्तुतिः</summary>

धर्मलब्धेषु दारेषु ऋतुकालाभिगामिनः।  
गृहस्थकर्माभिरता नरास्ते दयिता मम ॥२०॥
</details>

<details><summary>मूलम्</summary>

धर्मलब्धेषु दारेषु ऋतुकालाभिगामिनः।  
गृहस्थकर्माभिरता नरास्ते दयिता मम ॥२०॥
</details>


<details open><summary>विश्वास-प्रस्तुतिः</summary>

पररन्ध्रेषु जात्यन्धाः परदारेष्वपुंसकाः।  
परापवादे ये मूका दयितास्ते नरा मम ॥२१॥
</details>

<details><summary>मूलम्</summary>

पररन्ध्रेषु जात्यन्धाः परदारेष्वपुंसकाः।  
परापवादे ये मूका दयितास्ते नरा मम ॥२१॥
</details>


<details open><summary>विश्वास-प्रस्तुतिः</summary>

परापवादं निन्दां च परमर्मावघट्टनम्।  
ये न कुर्वन्ति पुरुषास्ते देवि मम वल्लभाः ॥२२॥
</details>

<details><summary>मूलम्</summary>

परापवादं निन्दां च परमर्मावघट्टनम्।  
ये न कुर्वन्ति पुरुषास्ते देवि मम वल्लभाः ॥२२॥
</details>


<details open><summary>विश्वास-प्रस्तुतिः</summary>

सत्यां श्लक्ष्णां निराबाधां मधुरां प्रीतिदायिनीम्।  
ये वाचमीरयन्ति स्म ते मनुष्या मम प्रियाः ॥२३॥
</details>

<details><summary>मूलम्</summary>

सत्यां श्लक्ष्णां निराबाधां मधुरां प्रीतिदायिनीम्।  
ये वाचमीरयन्ति स्म ते मनुष्या मम प्रियाः ॥२३॥
</details>


<details open><summary>विश्वास-प्रस्तुतिः</summary>

ये ब्राह्मणार्थे सन्त्यज्य सद्यः स्वमपि जीवितम्।  
यतन्ते परया भक्त्या ते देवि दयिता मम ॥२४॥
</details>

<details><summary>मूलम्</summary>

ये ब्राह्मणार्थे सन्त्यज्य सद्यः स्वमपि जीवितम्।  
यतन्ते परया भक्त्या ते देवि दयिता मम ॥२४॥
</details>


<details open><summary>विश्वास-प्रस्तुतिः</summary>

साक्षाद्देवमिवायान्तं या पतिं नित्यमर्चति।  
पादशौचादिभिर्नारी तस्या नाहं सुदुर्लभः ॥२५॥
</details>

<details><summary>मूलम्</summary>

साक्षाद्देवमिवायान्तं या पतिं नित्यमर्चति।  
पादशौचादिभिर्नारी तस्या नाहं सुदुर्लभः ॥२५॥
</details>


<details open><summary>विश्वास-प्रस्तुतिः</summary>

पूर्णचन्द्रमिवोद्यतं भर्तारं या गृहागतम्।  
हृष्टा पश्यति तां विद्धि दयितां योषितं मम ॥२६॥
</details>

<details><summary>मूलम्</summary>

पूर्णचन्द्रमिवोद्यतं भर्तारं या गृहागतम्।  
हृष्टा पश्यति तां विद्धि दयितां योषितं मम ॥२६॥
</details>


<details open><summary>विश्वास-प्रस्तुतिः</summary>

ते भक्ता ये सदा विप्रान्पूजयन्त्यब्धिसम्भवे।  
यथाविभवतो भक्त्या स्वकर्माभिरता नराः ॥२७॥
</details>

<details><summary>मूलम्</summary>

ते भक्ता ये सदा विप्रान्पूजयन्त्यब्धिसम्भवे।  
यथाविभवतो भक्त्या स्वकर्माभिरता नराः ॥२७॥
</details>


<details open><summary>विश्वास-प्रस्तुतिः</summary>

श्रुतिस्मृत्युदितं धर्मं मनसापि न ये नराः।  
समुल्लङ्घ्य प्रवर्तन्ते ते भक्ता मम भामिनि ॥२८॥
</details>

<details><summary>मूलम्</summary>

श्रुतिस्मृत्युदितं धर्मं मनसापि न ये नराः।  
समुल्लङ्घ्य प्रवर्तन्ते ते भक्ता मम भामिनि ॥२८॥
</details>


<details open><summary>विश्वास-प्रस्तुतिः</summary>

ब्रह्मरूपधरस्यास्यान्मम वेदा विनिःसृताः।  
मन्वादिरूपिणश्चैव समस्ताः स्मृतयः स्मृताः ॥२९॥
</details>

<details><summary>मूलम्</summary>

ब्रह्मरूपधरस्यास्यान्मम वेदा विनिःसृताः।  
मन्वादिरूपिणश्चैव समस्ताः स्मृतयः स्मृताः ॥२९॥
</details>


<details open><summary>विश्वास-प्रस्तुतिः</summary>

श्रुतिः स्मृतिर्ममैवाज्ञा तामुल्लङ्घ्य यजेच्छुभे।  
सर्वस्वेनापि मां देवि नाप्नोत्याज्ञाविघातकृत् ॥३०॥
</details>

<details><summary>मूलम्</summary>

श्रुतिः स्मृतिर्ममैवाज्ञा तामुल्लङ्घ्य यजेच्छुभे।  
सर्वस्वेनापि मां देवि नाप्नोत्याज्ञाविघातकृत् ॥३०॥
</details>


<details open><summary>विश्वास-प्रस्तुतिः</summary>

यः स्वधर्मान्न चलति हिंसाधौ यो न सज्यते।  
वहतस्तस्य मद्भक्तिं सदैवाहं न दुर्लभः ॥३१॥
</details>

<details><summary>मूलम्</summary>

यः स्वधर्मान्न चलति हिंसाधौ यो न सज्यते।  
वहतस्तस्य मद्भक्तिं सदैवाहं न दुर्लभः ॥३१॥
</details>


<details open><summary>विश्वास-प्रस्तुतिः</summary>

एतद्देवि मयाख्यातं यत्पृष्टोऽहमिह त्वया।  
प्रियाणां मम सर्वेषां शृणु योऽतितरं प्रियः ॥३२॥
</details>

<details><summary>मूलम्</summary>

एतद्देवि मयाख्यातं यत्पृष्टोऽहमिह त्वया।  
प्रियाणां मम सर्वेषां शृणु योऽतितरं प्रियः ॥३२॥
</details>


<details open><summary>विश्वास-प्रस्तुतिः</summary>

ब्राह्मणः क्षत्रियो वैश्यः शूद्रश्च वरवर्णिनि।  
स्वधर्मादचलन्देवि दयावान्सर्वजन्तुषु ॥३३॥
</details>

<details><summary>मूलम्</summary>

ब्राह्मणः क्षत्रियो वैश्यः शूद्रश्च वरवर्णिनि।  
स्वधर्मादचलन्देवि दयावान्सर्वजन्तुषु ॥३३॥
</details>


<details open><summary>विश्वास-प्रस्तुतिः</summary>

सत्यवाच्छौचसम्पन्नो न द्रोही न च मत्सरी।  
वाङ्मनःकर्मभिः शान्तो दयितः सततं मम ॥३४॥
</details>

<details><summary>मूलम्</summary>

सत्यवाच्छौचसम्पन्नो न द्रोही न च मत्सरी।  
वाङ्मनःकर्मभिः शान्तो दयितः सततं मम ॥३४॥
</details>

शौनक उवाच।  

<details open><summary>विश्वास-प्रस्तुतिः</summary>

एवं श्रीर्देवदेवेन प्रागुक्ता हरिमेधसा।  
तवापि हि नरश्रेष्ठ यथावत्कथितं मया ॥३५॥
</details>

<details><summary>मूलम्</summary>

एवं श्रीर्देवदेवेन प्रागुक्ता हरिमेधसा।  
तवापि हि नरश्रेष्ठ यथावत्कथितं मया ॥३५॥
</details>


<details open><summary>विश्वास-प्रस्तुतिः</summary>

संवादमेतद्देवस्य सह लक्ष्म्या जगत्पतेः।  
यः शृणोति स पापेभ्यः समस्तेभ्यः प्रमुच्यते ॥३६॥
</details>

<details><summary>मूलम्</summary>

संवादमेतद्देवस्य सह लक्ष्म्या जगत्पतेः।  
यः शृणोति स पापेभ्यः समस्तेभ्यः प्रमुच्यते ॥३६॥
</details>

इति विष्णुधर्मेषु वासुदेवश्रीसंवादः।  
