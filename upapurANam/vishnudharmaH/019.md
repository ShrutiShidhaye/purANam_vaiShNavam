+++
title = "०१९"

+++
अथैकोनविंशोऽध्यायः।  
पुलस्त्य उवाच।  

<details open><summary>विश्वास-प्रस्तुतिः</summary>

फाल्गुनामलपक्षस्य एकादश्यामुपोषितः।  
नरो वा यदि वा नारी समभ्यर्च्य जगद्गुरुम् ॥१॥
</details>

<details><summary>मूलम्</summary>

फाल्गुनामलपक्षस्य एकादश्यामुपोषितः।  
नरो वा यदि वा नारी समभ्यर्च्य जगद्गुरुम् ॥१॥
</details>


<details open><summary>विश्वास-प्रस्तुतिः</summary>

हरेर्नाम जपेद्भक्त्या सप्त वारान्नरेश्वर।  
उत्तिष्ठन्प्रस्वपंश्चैव हरिमेवानुकीर्तयेत् ॥२॥
</details>

<details><summary>मूलम्</summary>

हरेर्नाम जपेद्भक्त्या सप्त वारान्नरेश्वर।  
उत्तिष्ठन्प्रस्वपंश्चैव हरिमेवानुकीर्तयेत् ॥२॥
</details>


<details open><summary>विश्वास-प्रस्तुतिः</summary>

ततोऽन्यदिवसे प्राप्ते द्वादश्यां प्रयतो हरिम्।  
स्नात्वा सम्यक् तमभ्यर्च्य दद्याद्विप्राय दक्षिणाम् ॥३॥
</details>

<details><summary>मूलम्</summary>

ततोऽन्यदिवसे प्राप्ते द्वादश्यां प्रयतो हरिम्।  
स्नात्वा सम्यक् तमभ्यर्च्य दद्याद्विप्राय दक्षिणाम् ॥३॥
</details>


<details open><summary>विश्वास-प्रस्तुतिः</summary>

हरिमुद्दिश्य चैवाग्नौ घृतहोमकृतक्रियः।  
प्रणिपत्य जगन्नाथमिति वाणीमुदीरयेत् ॥४॥
</details>

<details><summary>मूलम्</summary>

हरिमुद्दिश्य चैवाग्नौ घृतहोमकृतक्रियः।  
प्रणिपत्य जगन्नाथमिति वाणीमुदीरयेत् ॥४॥
</details>


<details open><summary>विश्वास-प्रस्तुतिः</summary>

पातालसंस्था वसुधा यं प्रसाद्य मनोरथान्।  
अवाप वासुदेवोऽसौ प्रददातु मनोरथान् ॥५॥
</details>

<details><summary>मूलम्</summary>

पातालसंस्था वसुधा यं प्रसाद्य मनोरथान्।  
अवाप वासुदेवोऽसौ प्रददातु मनोरथान् ॥५॥
</details>


<details open><summary>विश्वास-प्रस्तुतिः</summary>

यमभ्यर्च्यादितिः प्राप्ता सकलांश्च मनोरथान्।  
पुत्रांश्चैवेप्सितान्देवः प्रददातु मनोरथान् ॥६॥
</details>

<details><summary>मूलम्</summary>

यमभ्यर्च्यादितिः प्राप्ता सकलांश्च मनोरथान्।  
पुत्रांश्चैवेप्सितान्देवः प्रददातु मनोरथान् ॥६॥
</details>


<details open><summary>विश्वास-प्रस्तुतिः</summary>

भ्रष्टराज्यश्च देवेन्द्रोयमभ्यर्च्य जगत्पतिम्।  
मनोरथानवापाग्र्यान्स ददातु मनोरथान् ॥७॥
</details>

<details><summary>मूलम्</summary>

भ्रष्टराज्यश्च देवेन्द्रोयमभ्यर्च्य जगत्पतिम्।  
मनोरथानवापाग्र्यान्स ददातु मनोरथान् ॥७॥
</details>


<details open><summary>विश्वास-प्रस्तुतिः</summary>

एवमभ्यर्च्य पूजां च निष्पाद्य हरये ततः।  
भुञ्जीत प्रयतः सम्यघविष्यं मनुजर्षभ ॥८॥
</details>

<details><summary>मूलम्</summary>

एवमभ्यर्च्य पूजां च निष्पाद्य हरये ततः।  
भुञ्जीत प्रयतः सम्यघविष्यं मनुजर्षभ ॥८॥
</details>


<details open><summary>विश्वास-प्रस्तुतिः</summary>

फाल्गुनं चैत्रवैशाखौ ज्येष्ठमासं च पार्थिव।  
चतुर्भिः पारणं मासैरेभिर्निष्पादितं भवेत् ॥९॥
</details>

<details><summary>मूलम्</summary>

फाल्गुनं चैत्रवैशाखौ ज्येष्ठमासं च पार्थिव।  
चतुर्भिः पारणं मासैरेभिर्निष्पादितं भवेत् ॥९॥
</details>


<details open><summary>विश्वास-प्रस्तुतिः</summary>

रक्तपुष्पैस्तु चतुरो मासान्कुर्वीत चार्चनम्।  
दहेच्च गुग्गुलं प्राश्य गोशृङ्गक्षालनं जलम् ॥१०॥
</details>

<details><summary>मूलम्</summary>

रक्तपुष्पैस्तु चतुरो मासान्कुर्वीत चार्चनम्।  
दहेच्च गुग्गुलं प्राश्य गोशृङ्गक्षालनं जलम् ॥१०॥
</details>


<details open><summary>विश्वास-प्रस्तुतिः</summary>

हविष्यान्नं च नैवेद्यमात्मनश्चैव भोजनम्।  
ततश्च श्रूयतामन्यदाषाढादौ तु या क्रिया ॥११॥
</details>

<details><summary>मूलम्</summary>

हविष्यान्नं च नैवेद्यमात्मनश्चैव भोजनम्।  
ततश्च श्रूयतामन्यदाषाढादौ तु या क्रिया ॥११॥
</details>


<details open><summary>विश्वास-प्रस्तुतिः</summary>

जातीपुष्पाणि धूपश्च शस्तः सर्जरसो नृप।  
प्राश्य दर्भोदकं चात्र शाल्यन्नं च निवेदनम् ॥१२॥
</details>

<details><summary>मूलम्</summary>

जातीपुष्पाणि धूपश्च शस्तः सर्जरसो नृप।  
प्राश्य दर्भोदकं चात्र शाल्यन्नं च निवेदनम् ॥१२॥
</details>


<details open><summary>विश्वास-प्रस्तुतिः</summary>

स्वयं तदेव चाश्नीयाच्छेषं पूर्ववदाचरेत्।  
कार्त्तिकादिषु मासेषु गोमूत्रं कायशोधनम् ॥१३॥
</details>

<details><summary>मूलम्</summary>

स्वयं तदेव चाश्नीयाच्छेषं पूर्ववदाचरेत्।  
कार्त्तिकादिषु मासेषु गोमूत्रं कायशोधनम् ॥१३॥
</details>


<details open><summary>विश्वास-प्रस्तुतिः</summary>

सुगन्धं चेच्छया धूपं पूजाभृङ्गारकेण च।  
कासारं चात्र नैवेद्यमश्नीयात्तच्च वै स्वयम् ॥१४॥
</details>

<details><summary>मूलम्</summary>

सुगन्धं चेच्छया धूपं पूजाभृङ्गारकेण च।  
कासारं चात्र नैवेद्यमश्नीयात्तच्च वै स्वयम् ॥१४॥
</details>


<details open><summary>विश्वास-प्रस्तुतिः</summary>

प्रतिमासं च विप्राय दातव्या दक्षिणा तथा।  
प्रीणनं चेच्छया विष्णोः पारणे पारणे गते ॥१५॥
</details>

<details><summary>मूलम्</summary>

प्रतिमासं च विप्राय दातव्या दक्षिणा तथा।  
प्रीणनं चेच्छया विष्णोः पारणे पारणे गते ॥१५॥
</details>


<details open><summary>विश्वास-प्रस्तुतिः</summary>

यथाशक्ति यथाप्रीति वित्तशाठ्यं विवर्जयेत्।  
सद्भावेनैव गोविन्दः पूजितः प्रीयते यतः ॥१६॥
</details>

<details><summary>मूलम्</summary>

यथाशक्ति यथाप्रीति वित्तशाठ्यं विवर्जयेत्।  
सद्भावेनैव गोविन्दः पूजितः प्रीयते यतः ॥१६॥
</details>


<details open><summary>विश्वास-प्रस्तुतिः</summary>

पारणान्ते यथाशक्त्या स्नापितः पूजितो हरिः।  
प्रीणितश्चेप्सितान्कामान्ददात्यव्याहतान्नृप ॥१७॥
</details>

<details><summary>मूलम्</summary>

पारणान्ते यथाशक्त्या स्नापितः पूजितो हरिः।  
प्रीणितश्चेप्सितान्कामान्ददात्यव्याहतान्नृप ॥१७॥
</details>


<details open><summary>विश्वास-प्रस्तुतिः</summary>

एषा धन्या पापहरा द्वादशी फलमिच्छताम्।  
यथाभिलषितान्कामान्ददाति मनुजेश्वर ॥१८॥
</details>

<details><summary>मूलम्</summary>

एषा धन्या पापहरा द्वादशी फलमिच्छताम्।  
यथाभिलषितान्कामान्ददाति मनुजेश्वर ॥१८॥
</details>


<details open><summary>विश्वास-प्रस्तुतिः</summary>

पूरयत्यखिलान्भक्त्या यतश्चैषा मनोरथान्।  
मनोरथद्वादशीयं ततो लोकेषु विश्रुता ॥१९॥
</details>

<details><summary>मूलम्</summary>

पूरयत्यखिलान्भक्त्या यतश्चैषा मनोरथान्।  
मनोरथद्वादशीयं ततो लोकेषु विश्रुता ॥१९॥
</details>


<details open><summary>विश्वास-प्रस्तुतिः</summary>

उपोष्यैतां त्रिभुवनं प्राप्तमिन्द्रेण वै पुरा।  
अदित्या चेप्सिताः पुत्रा धनं चोशनसा नृप ॥२०॥
</details>

<details><summary>मूलम्</summary>

उपोष्यैतां त्रिभुवनं प्राप्तमिन्द्रेण वै पुरा।  
अदित्या चेप्सिताः पुत्रा धनं चोशनसा नृप ॥२०॥
</details>


<details open><summary>विश्वास-प्रस्तुतिः</summary>

धौम्येन चाप्यध्ययनमन्यैश्चाभिमतं फलम्।  
राजर्षिभिस्तथा विप्रैः स्त्रीभिः शूद्रैश्च भूपते ॥२१॥
</details>

<details><summary>मूलम्</summary>

धौम्येन चाप्यध्ययनमन्यैश्चाभिमतं फलम्।  
राजर्षिभिस्तथा विप्रैः स्त्रीभिः शूद्रैश्च भूपते ॥२१॥
</details>


<details open><summary>विश्वास-प्रस्तुतिः</summary>

यं यं काममभिध्यायेद्व्रतमेतदुपोषितः।  
तं तमाप्नोत्यसन्दिग्धं विष्णोराराधनोद्यतः ॥२२॥
</details>

<details><summary>मूलम्</summary>

यं यं काममभिध्यायेद्व्रतमेतदुपोषितः।  
तं तमाप्नोत्यसन्दिग्धं विष्णोराराधनोद्यतः ॥२२॥
</details>


<details open><summary>विश्वास-प्रस्तुतिः</summary>

अपुत्रो लभते पुत्रमधनो लभते धनम्।  
रोगाभिभूतश्चारोग्यं कन्या प्राप्नोति सत्पतिम् ॥२३॥
</details>

<details><summary>मूलम्</summary>

अपुत्रो लभते पुत्रमधनो लभते धनम्।  
रोगाभिभूतश्चारोग्यं कन्या प्राप्नोति सत्पतिम् ॥२३॥
</details>


<details open><summary>विश्वास-प्रस्तुतिः</summary>

समागमं प्रवसितैरुपोष्यैतामवाप्नुते।  
सर्वान्कामानवाप्नोति मृतः स्वर्गे च मोदते ॥२४॥
</details>

<details><summary>मूलम्</summary>

समागमं प्रवसितैरुपोष्यैतामवाप्नुते।  
सर्वान्कामानवाप्नोति मृतः स्वर्गे च मोदते ॥२४॥
</details>


<details open><summary>विश्वास-प्रस्तुतिः</summary>

नापुत्रो नाधनो नेष्टवियोगी न च निर्गुणः।  
उपोष्यैतद्व्रतं मर्त्यः स्त्री जनो वापि जायते ॥२५॥
</details>

<details><summary>मूलम्</summary>

नापुत्रो नाधनो नेष्टवियोगी न च निर्गुणः।  
उपोष्यैतद्व्रतं मर्त्यः स्त्री जनो वापि जायते ॥२५॥
</details>

य एव व्रतसञ्चीर्णो विष्णुलोके महीयते।  

<details open><summary>विश्वास-प्रस्तुतिः</summary>

स्वर्गलोके सहस्राणि वर्षाणां मनुजाधिप।  
भोगानभिमतान्भुक्त्वा स्वर्गलोकेऽभिकाङ्क्षितान् ॥२६॥
</details>

<details><summary>मूलम्</summary>

स्वर्गलोके सहस्राणि वर्षाणां मनुजाधिप।  
भोगानभिमतान्भुक्त्वा स्वर्गलोकेऽभिकाङ्क्षितान् ॥२६॥
</details>


<details open><summary>विश्वास-प्रस्तुतिः</summary>

इह पुण्यवतां नॄणां धनिनां साधुशीलिनाम्।  
गृहेषु जायते राजन्सर्वव्याधिविवर्जितः ॥२७॥
</details>

<details><summary>मूलम्</summary>

इह पुण्यवतां नॄणां धनिनां साधुशीलिनाम्।  
गृहेषु जायते राजन्सर्वव्याधिविवर्जितः ॥२७॥
</details>

इति विष्णुधर्मेषु मनोरथद्वादशीकल्पः।  
