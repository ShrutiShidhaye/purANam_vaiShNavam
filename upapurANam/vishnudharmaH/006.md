+++
title = "००६"

+++
अथ षष्ठोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

उपवासव्रतानीह केशवाराधनं प्रति।  
ममाचक्ष्व महाभाग परं कौतूहलं हि मे ॥१॥
</details>

<details><summary>मूलम्</summary>

उपवासव्रतानीह केशवाराधनं प्रति।  
ममाचक्ष्व महाभाग परं कौतूहलं हि मे ॥१॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

कामान्यान्यान्नरो भक्तो मनसेच्छति केशवात्।  
व्रतोपवासनात्प्रीतस्तांस्तान्विष्णुः प्रयच्छति ॥२॥
</details>

<details><summary>मूलम्</summary>

कामान्यान्यान्नरो भक्तो मनसेच्छति केशवात्।  
व्रतोपवासनात्प्रीतस्तांस्तान्विष्णुः प्रयच्छति ॥२॥
</details>


<details open><summary>विश्वास-प्रस्तुतिः</summary>

रत्नपर्वतमारुह्य यथा रत्नं महामुने।  
सत्त्वानुरूपमदत्ते तथा कृत्स्नान्मनोरथान् ॥३॥
</details>

<details><summary>मूलम्</summary>

रत्नपर्वतमारुह्य यथा रत्नं महामुने।  
सत्त्वानुरूपमदत्ते तथा कृत्स्नान्मनोरथान् ॥३॥
</details>


<details open><summary>विश्वास-प्रस्तुतिः</summary>

मार्गशीर्षं तु यो मासमेकभक्तेन यः क्षपेत्।  
कुर्वन्वै विष्णुशुश्रूषां स देशे जायते शुभे ॥४॥
</details>

<details><summary>मूलम्</summary>

मार्गशीर्षं तु यो मासमेकभक्तेन यः क्षपेत्।  
कुर्वन्वै विष्णुशुश्रूषां स देशे जायते शुभे ॥४॥
</details>


<details open><summary>विश्वास-प्रस्तुतिः</summary>

पौषमासं तथा दाल्भ्य एकभक्तेन यः क्षपेत्।  
शुश्रूषणपरः शौरेर्न रोगी स च जायते ॥५॥
</details>

<details><summary>मूलम्</summary>

पौषमासं तथा दाल्भ्य एकभक्तेन यः क्षपेत्।  
शुश्रूषणपरः शौरेर्न रोगी स च जायते ॥५॥
</details>


<details open><summary>विश्वास-प्रस्तुतिः</summary>

माघमासं द्विजश्रेष्ठ एकभक्तेन यः क्षपेत्।  
विष्णुशुश्रूषणपरः स कुले जायते सताम् ॥६॥
</details>

<details><summary>मूलम्</summary>

माघमासं द्विजश्रेष्ठ एकभक्तेन यः क्षपेत्।  
विष्णुशुश्रूषणपरः स कुले जायते सताम् ॥६॥
</details>


<details open><summary>विश्वास-प्रस्तुतिः</summary>

क्षपयेदेकभक्तेन शुश्रूषुर्यश्च फाल्गुनम्।  
सौभाग्यं स्वजनानां स सर्वेषामेति सोन्नतिम् ॥७॥
</details>

<details><summary>मूलम्</summary>

क्षपयेदेकभक्तेन शुश्रूषुर्यश्च फाल्गुनम्।  
सौभाग्यं स्वजनानां स सर्वेषामेति सोन्नतिम् ॥७॥
</details>


<details open><summary>विश्वास-प्रस्तुतिः</summary>

चैत्रं विष्णुपरो मासमेकभक्तेन यः क्षपेत्।  
सुवर्णमणिमुक्ताढ्यं स गार्हस्थ्यमवाप्नुयात् ॥८॥
</details>

<details><summary>मूलम्</summary>

चैत्रं विष्णुपरो मासमेकभक्तेन यः क्षपेत्।  
सुवर्णमणिमुक्ताढ्यं स गार्हस्थ्यमवाप्नुयात् ॥८॥
</details>


<details open><summary>विश्वास-प्रस्तुतिः</summary>

यः क्षपेदेकभक्तेन वैशाखं पूजयन्हरिम्।  
नरो वा यदि वा नारी ज्ञातीनां श्रेष्ठतां व्रजेत् ॥९॥
</details>

<details><summary>मूलम्</summary>

यः क्षपेदेकभक्तेन वैशाखं पूजयन्हरिम्।  
नरो वा यदि वा नारी ज्ञातीनां श्रेष्ठतां व्रजेत् ॥९॥
</details>


<details open><summary>विश्वास-प्रस्तुतिः</summary>

कृष्णार्पितमना ज्येष्ठमेकभक्तेन यः क्षपेत्।  
ऐश्वर्यमतुलं श्रेष्ठं पुमान्स्त्री वाभिजायते ॥१०॥
</details>

<details><summary>मूलम्</summary>

कृष्णार्पितमना ज्येष्ठमेकभक्तेन यः क्षपेत्।  
ऐश्वर्यमतुलं श्रेष्ठं पुमान्स्त्री वाभिजायते ॥१०॥
</details>


<details open><summary>विश्वास-प्रस्तुतिः</summary>

आषाढमेकभक्तेन यो नयेद्विष्णुतन्मनाः।  
बहुधान्यो बहुधनो बहुपुत्रश्च जायते ॥११॥
</details>

<details><summary>मूलम्</summary>

आषाढमेकभक्तेन यो नयेद्विष्णुतन्मनाः।  
बहुधान्यो बहुधनो बहुपुत्रश्च जायते ॥११॥
</details>


<details open><summary>विश्वास-प्रस्तुतिः</summary>

क्षपयेदेकभक्तेन श्रावणं विष्णुतत्परः।  
धनधान्यहिरण्याढ्ये कुले स ज्ञातिवर्धनः ॥१२॥
</details>

<details><summary>मूलम्</summary>

क्षपयेदेकभक्तेन श्रावणं विष्णुतत्परः।  
धनधान्यहिरण्याढ्ये कुले स ज्ञातिवर्धनः ॥१२॥
</details>


<details open><summary>विश्वास-प्रस्तुतिः</summary>

एकाहारो भाद्रपदं यश्च कृष्णपरायणः।  
धनाढ्यं स्फीतमचलमैश्वर्यं प्रतिपद्यते ॥१३॥
</details>

<details><summary>मूलम्</summary>

एकाहारो भाद्रपदं यश्च कृष्णपरायणः।  
धनाढ्यं स्फीतमचलमैश्वर्यं प्रतिपद्यते ॥१३॥
</details>


<details open><summary>विश्वास-प्रस्तुतिः</summary>

नयंश्चाश्वयुजं विष्णुं पूजयेदेकभोजनः।  
धनवान्वाहनाढ्यश्च बहुपुत्रश्च जायते ॥१४॥
</details>

<details><summary>मूलम्</summary>

नयंश्चाश्वयुजं विष्णुं पूजयेदेकभोजनः।  
धनवान्वाहनाढ्यश्च बहुपुत्रश्च जायते ॥१४॥
</details>


<details open><summary>विश्वास-प्रस्तुतिः</summary>

कार्त्तिके चैकदा भुङ्क्ते यश्च विष्णुपरो नरः।  
शूरश्च कृतविद्यश्च बहुपुत्रश्च जायते ॥१५॥
</details>

<details><summary>मूलम्</summary>

कार्त्तिके चैकदा भुङ्क्ते यश्च विष्णुपरो नरः।  
शूरश्च कृतविद्यश्च बहुपुत्रश्च जायते ॥१५॥
</details>


<details open><summary>विश्वास-प्रस्तुतिः</summary>

यस्तु संवत्सरं पूर्णमेकभक्तो भवेन्नरः।  
अहिंसः सर्वभूतेषु वासुदेवपरायणः ॥१६॥
</details>

<details><summary>मूलम्</summary>

यस्तु संवत्सरं पूर्णमेकभक्तो भवेन्नरः।  
अहिंसः सर्वभूतेषु वासुदेवपरायणः ॥१६॥
</details>


<details open><summary>विश्वास-प्रस्तुतिः</summary>

नमोऽस्तु वासुदेवायेत्यहश्चाष्टशतं जपेत्।  
अतिरात्रस्य यज्ञस्य ततः फलमवाप्नुयात् ॥१७॥
</details>

<details><summary>मूलम्</summary>

नमोऽस्तु वासुदेवायेत्यहश्चाष्टशतं जपेत्।  
अतिरात्रस्य यज्ञस्य ततः फलमवाप्नुयात् ॥१७॥
</details>


<details open><summary>विश्वास-प्रस्तुतिः</summary>

दश वर्षसहस्राणि स्वर्गलोके महीयते।  
तत्क्षयादिह चागत्य माहात्म्यं प्रतिपद्यते ॥१८॥
</details>

<details><summary>मूलम्</summary>

दश वर्षसहस्राणि स्वर्गलोके महीयते।  
तत्क्षयादिह चागत्य माहात्म्यं प्रतिपद्यते ॥१८॥
</details>


<details open><summary>विश्वास-प्रस्तुतिः</summary>

ब्राह्मणः क्षत्रियो वैश्यः स्त्री शूद्रोवा यथोदितान्।  
उपवासानिमान्कुर्वन्फलान्येतान्यवाप्नुयात् ॥१९॥
</details>

<details><summary>मूलम्</summary>

ब्राह्मणः क्षत्रियो वैश्यः स्त्री शूद्रोवा यथोदितान्।  
उपवासानिमान्कुर्वन्फलान्येतान्यवाप्नुयात् ॥१९॥
</details>


<details open><summary>विश्वास-प्रस्तुतिः</summary>

जगत्पतिं जगद्योनिं जगन्निष्ठं जगद्गुरुम्।  
जयं शरणमभ्येत्य न जनैः शोच्यते जनः ॥२०॥
</details>

<details><summary>मूलम्</summary>

जगत्पतिं जगद्योनिं जगन्निष्ठं जगद्गुरुम्।  
जयं शरणमभ्येत्य न जनैः शोच्यते जनः ॥२०॥
</details>


<details open><summary>विश्वास-प्रस्तुतिः</summary>

यस्य नाम्नि स्मृते मर्त्यः समुत्क्रान्तेरनन्तरम्।  
प्राप्नोति शाश्वतं स्थानं ततः पूज्यतरो हि सः ॥२१॥
</details>

<details><summary>मूलम्</summary>

यस्य नाम्नि स्मृते मर्त्यः समुत्क्रान्तेरनन्तरम्।  
प्राप्नोति शाश्वतं स्थानं ततः पूज्यतरो हि सः ॥२१॥
</details>


<details open><summary>विश्वास-प्रस्तुतिः</summary>

नादिर्न मध्यं नैवान्तो यस्य देवस्य विद्यते।  
अनादित्वादमध्यत्वादनन्तत्वाच्च सोऽव्ययः ॥२२॥
</details>

<details><summary>मूलम्</summary>

नादिर्न मध्यं नैवान्तो यस्य देवस्य विद्यते।  
अनादित्वादमध्यत्वादनन्तत्वाच्च सोऽव्ययः ॥२२॥
</details>


<details open><summary>विश्वास-प्रस्तुतिः</summary>

परापरं सुकृतवतां परां गतिं स्वयम्भुवं प्रभवन्निधानमव्ययं।  
सनातनं यदमृतमच्युतं ध्रुवं प्रविश्य तं हरिममरत्वमश्नुते ॥२३॥
</details>

<details><summary>मूलम्</summary>

परापरं सुकृतवतां परां गतिं स्वयम्भुवं प्रभवन्निधानमव्ययं।  
सनातनं यदमृतमच्युतं ध्रुवं प्रविश्य तं हरिममरत्वमश्नुते ॥२३॥
</details>

इति विष्णुधर्मेष्वेकभक्तविधिः।  
