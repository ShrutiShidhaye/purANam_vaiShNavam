+++
title = "०४४"

+++
अथ चतुश्चत्वारिंशोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

पञ्चमेनाश्वमेधेन यदा स्नातो युधिष्ठिरः।  
तदा नारायणं देवं प्रश्नमेतमपृच्छत ॥१॥
</details>

<details><summary>मूलम्</summary>

पञ्चमेनाश्वमेधेन यदा स्नातो युधिष्ठिरः।  
तदा नारायणं देवं प्रश्नमेतमपृच्छत ॥१॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

भगवन्वैष्णवा धर्माः किम्फलाः किम्परायणाः।  
किं कृत्यमधिकृत्यैते भवतोत्पादिताः पुरा ॥२॥
</details>

<details><summary>मूलम्</summary>

भगवन्वैष्णवा धर्माः किम्फलाः किम्परायणाः।  
किं कृत्यमधिकृत्यैते भवतोत्पादिताः पुरा ॥२॥
</details>


<details open><summary>विश्वास-प्रस्तुतिः</summary>

यदि ते पाण्डुषु स्नेहो विद्यते मधुसूदन।  
श्रोतव्याश्चेन्मया धर्मास्ततस्तान्कथयाखिलान् ॥३॥
</details>

<details><summary>मूलम्</summary>

यदि ते पाण्डुषु स्नेहो विद्यते मधुसूदन।  
श्रोतव्याश्चेन्मया धर्मास्ततस्तान्कथयाखिलान् ॥३॥
</details>


<details open><summary>विश्वास-प्रस्तुतिः</summary>

पवित्राश्चैव ये धर्माः सर्वपापप्रणाशनाः।  
तव वक्त्रच्युता देव सर्वधर्मेष्वनुत्तमाः ॥४॥
</details>

<details><summary>मूलम्</summary>

पवित्राश्चैव ये धर्माः सर्वपापप्रणाशनाः।  
तव वक्त्रच्युता देव सर्वधर्मेष्वनुत्तमाः ॥४॥
</details>


<details open><summary>विश्वास-प्रस्तुतिः</summary>

याञ्श्रुत्वा ब्रह्महा गोघ्नः पितृघ्नो गुरुतल्पगः।  
सुरापो वा कृतघ्नश्च मुच्यते सर्वकिल्बिषैः ॥५॥
</details>

<details><summary>मूलम्</summary>

याञ्श्रुत्वा ब्रह्महा गोघ्नः पितृघ्नो गुरुतल्पगः।  
सुरापो वा कृतघ्नश्च मुच्यते सर्वकिल्बिषैः ॥५॥
</details>


<details open><summary>विश्वास-प्रस्तुतिः</summary>

एतन्मे कथितं सर्वं सभामध्येऽरिसूदन।  
वसिष्ठाद्यैर्महाभागैर्मुनिभिर्भावितात्मभिः ॥६॥
</details>

<details><summary>मूलम्</summary>

एतन्मे कथितं सर्वं सभामध्येऽरिसूदन।  
वसिष्ठाद्यैर्महाभागैर्मुनिभिर्भावितात्मभिः ॥६॥
</details>


<details open><summary>विश्वास-प्रस्तुतिः</summary>

ततोऽहं तव देवेश पादमूलमुपागतः।  
धर्मान्कथय तान्देव यद्यहं भवतः प्रियः ॥७॥
</details>

<details><summary>मूलम्</summary>

ततोऽहं तव देवेश पादमूलमुपागतः।  
धर्मान्कथय तान्देव यद्यहं भवतः प्रियः ॥७॥
</details>


<details open><summary>विश्वास-प्रस्तुतिः</summary>

श्रुता मे मानवा धर्मा वासिष्ठाश्च महामते।  
पराशरकृताश्चैव तथात्रेयस्य धीमतः ॥८॥
</details>

<details><summary>मूलम्</summary>

श्रुता मे मानवा धर्मा वासिष्ठाश्च महामते।  
पराशरकृताश्चैव तथात्रेयस्य धीमतः ॥८॥
</details>


<details open><summary>विश्वास-प्रस्तुतिः</summary>

श्रुता गार्ग्यस्य शङ्खस्य लिखितस्य यमस्य च।  
जापालेश्च महाबाहो मुनेर्द्वैपायनस्य च ॥९॥
</details>

<details><summary>मूलम्</summary>

श्रुता गार्ग्यस्य शङ्खस्य लिखितस्य यमस्य च।  
जापालेश्च महाबाहो मुनेर्द्वैपायनस्य च ॥९॥
</details>


<details open><summary>विश्वास-प्रस्तुतिः</summary>

उमामहेश्वराश्चैव जातिधर्माश्च पावनाः।  
गुणेश्च गुणबाहोश्च काश्यपेयास्तथैव च ॥१०॥
</details>

<details><summary>मूलम्</summary>

उमामहेश्वराश्चैव जातिधर्माश्च पावनाः।  
गुणेश्च गुणबाहोश्च काश्यपेयास्तथैव च ॥१०॥
</details>


<details open><summary>विश्वास-प्रस्तुतिः</summary>

बह्वायनकृताश्चैव शाकुनेयास्तथैव च।  
अगस्त्यगीता मौद्गल्याः शाण्डिल्याः सौरभास्तथा ॥११॥
</details>

<details><summary>मूलम्</summary>

बह्वायनकृताश्चैव शाकुनेयास्तथैव च।  
अगस्त्यगीता मौद्गल्याः शाण्डिल्याः सौरभास्तथा ॥११॥
</details>


<details open><summary>विश्वास-प्रस्तुतिः</summary>

भृगोरङ्गिरसश्चैव कश्यपोद्दालकास्तथा।  
सौमन्तूग्रायणाग्राश्च पैलस्य च महात्मनः ॥१२॥
</details>

<details><summary>मूलम्</summary>

भृगोरङ्गिरसश्चैव कश्यपोद्दालकास्तथा।  
सौमन्तूग्रायणाग्राश्च पैलस्य च महात्मनः ॥१२॥
</details>


<details open><summary>विश्वास-प्रस्तुतिः</summary>

वैशम्पायनगीताश्च पिशङ्गमकृताश्च ये।  
ऐन्द्राश्च वारुणाश्चैव कौबेरा वात्स्यपौणकाः ॥१३॥
</details>

<details><summary>मूलम्</summary>

वैशम्पायनगीताश्च पिशङ्गमकृताश्च ये।  
ऐन्द्राश्च वारुणाश्चैव कौबेरा वात्स्यपौणकाः ॥१३॥
</details>

आपस्तम्बाः श्रुता धर्मास्तथा गोपालकस्य च।  

<details open><summary>विश्वास-प्रस्तुतिः</summary>

भृग्वङ्गिरःकृताश्चैव सौर्या हारीतकास्तथा।  
याज्ञवल्क्यकृताश्चैव तथा सप्तर्षयश्च ये ॥१४॥
</details>

<details><summary>मूलम्</summary>

भृग्वङ्गिरःकृताश्चैव सौर्या हारीतकास्तथा।  
याज्ञवल्क्यकृताश्चैव तथा सप्तर्षयश्च ये ॥१४॥
</details>


<details open><summary>विश्वास-प्रस्तुतिः</summary>

एताश्चान्याश्च विविधाः श्रुता मे धर्मसंहिताः।  
भगवञ्श्रोतुमिच्छामि तव वक्त्राद्विनिःसृतान् ॥१५॥
</details>

<details><summary>मूलम्</summary>

एताश्चान्याश्च विविधाः श्रुता मे धर्मसंहिताः।  
भगवञ्श्रोतुमिच्छामि तव वक्त्राद्विनिःसृतान् ॥१५॥
</details>

शौनक उवाच।  

<details open><summary>विश्वास-प्रस्तुतिः</summary>

एवमुक्तः स पार्थेन प्रत्युवाच जनार्दनः।  
बहुमानाच्च प्रीत्या च धर्मपुत्रं युधिष्ठिरम् ॥१६॥
</details>

<details><summary>मूलम्</summary>

एवमुक्तः स पार्थेन प्रत्युवाच जनार्दनः।  
बहुमानाच्च प्रीत्या च धर्मपुत्रं युधिष्ठिरम् ॥१६॥
</details>

भगवानुवाच।  

<details open><summary>विश्वास-प्रस्तुतिः</summary>

इष्टस्त्वं हि महाबाहो सदा मम युधिष्ठिर।  
परमार्थं तव ब्रूयां किं पुनर्धर्मसंहिताम् ॥१७॥
</details>

<details><summary>मूलम्</summary>

इष्टस्त्वं हि महाबाहो सदा मम युधिष्ठिर।  
परमार्थं तव ब्रूयां किं पुनर्धर्मसंहिताम् ॥१७॥
</details>


<details open><summary>विश्वास-प्रस्तुतिः</summary>

परमज्ञानिभिः सिद्धैर्युञ्जद्भिरपि नित्यशः।  
प्रशान्तस्येव दीपस्य गतिर्मम दुरत्यया ॥१८॥
</details>

<details><summary>मूलम्</summary>

परमज्ञानिभिः सिद्धैर्युञ्जद्भिरपि नित्यशः।  
प्रशान्तस्येव दीपस्य गतिर्मम दुरत्यया ॥१८॥
</details>


<details open><summary>विश्वास-प्रस्तुतिः</summary>

सर्ववेदमयं ब्रह्म पवित्रमृषिभिः स्तुतम्।  
कथयिष्यामि ते राजन्धर्मं धर्मभृतां वर ॥१९॥
</details>

<details><summary>मूलम्</summary>

सर्ववेदमयं ब्रह्म पवित्रमृषिभिः स्तुतम्।  
कथयिष्यामि ते राजन्धर्मं धर्मभृतां वर ॥१९॥
</details>


<details open><summary>विश्वास-प्रस्तुतिः</summary>

एवमुक्ते तु कृष्णेन ऋषयोऽमिततेजसः।  
समाजग्मुः सभामध्ये श्रोतुकामा हरेर्गिरम् ॥२०॥
</details>

<details><summary>मूलम्</summary>

एवमुक्ते तु कृष्णेन ऋषयोऽमिततेजसः।  
समाजग्मुः सभामध्ये श्रोतुकामा हरेर्गिरम् ॥२०॥
</details>

देवगन्धर्वऋषयो गुह्यकाश्च महायशाः।  
वालखिल्या महात्मानो मुनयः सम्मितव्रताः।  
पावनान्सर्वधर्मेभ्यो रहस्यान्द्विजसत्तम।  

<details open><summary>विश्वास-प्रस्तुतिः</summary>

वैष्णवानखिलान्धर्मान्यः पठेत्पापनाशनान्।  
भवेयुरक्षयास्तस्य लोकाः सत्पुण्यभागिनः ॥२१॥
</details>

<details><summary>मूलम्</summary>

वैष्णवानखिलान्धर्मान्यः पठेत्पापनाशनान्।  
भवेयुरक्षयास्तस्य लोकाः सत्पुण्यभागिनः ॥२१॥
</details>


<details open><summary>विश्वास-प्रस्तुतिः</summary>

कृष्णदृष्टिहतं चास्य किल्बिषं सम्प्रणश्यति।  
वैष्णवस्य च यज्ञस्य फलं प्राप्नोति मानवः ॥२२॥
</details>

<details><summary>मूलम्</summary>

कृष्णदृष्टिहतं चास्य किल्बिषं सम्प्रणश्यति।  
वैष्णवस्य च यज्ञस्य फलं प्राप्नोति मानवः ॥२२॥
</details>

इति विष्णुधर्मेषु युधिष्ठिरप्रश्नः।  
