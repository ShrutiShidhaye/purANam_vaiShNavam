+++
title = "०७५"

+++
अथ पञ्चसप्ततितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

भूयोऽखिलं जगद्धातुर्वासुदेवस्य भार्गव।  
सम्यगाराधनायालं क्रियायोगं ब्रवीहि मे ॥१॥
</details>

<details><summary>मूलम्</summary>

भूयोऽखिलं जगद्धातुर्वासुदेवस्य भार्गव।  
सम्यगाराधनायालं क्रियायोगं ब्रवीहि मे ॥१॥
</details>


<details open><summary>विश्वास-प्रस्तुतिः</summary>

यत्फलं केशवस्यार्चां प्रतिष्ठाप्य लभेन्नरः।  
यच्च देवकुलं विष्णोः कारयित्वा फलं लभेत् ॥२॥
</details>

<details><summary>मूलम्</summary>

यत्फलं केशवस्यार्चां प्रतिष्ठाप्य लभेन्नरः।  
यच्च देवकुलं विष्णोः कारयित्वा फलं लभेत् ॥२॥
</details>


<details open><summary>विश्वास-प्रस्तुतिः</summary>

यद्दीपधूपपुष्पाणां गन्धानां च निवेदने।  
ध्वजादिदाने यत्पुण्यं यत्पुण्यं गीतवादिते ॥३॥
</details>

<details><summary>मूलम्</summary>

यद्दीपधूपपुष्पाणां गन्धानां च निवेदने।  
ध्वजादिदाने यत्पुण्यं यत्पुण्यं गीतवादिते ॥३॥
</details>


<details open><summary>विश्वास-प्रस्तुतिः</summary>

तथा पवित्रपठने जयशब्दाद्युदीरणे।  
सम्मार्जनादौ यत्पुण्यं नमस्कारे प्रदक्षिणे ॥४॥
</details>

<details><summary>मूलम्</summary>

तथा पवित्रपठने जयशब्दाद्युदीरणे।  
सम्मार्जनादौ यत्पुण्यं नमस्कारे प्रदक्षिणे ॥४॥
</details>


<details open><summary>विश्वास-प्रस्तुतिः</summary>

शीर्णस्फुटितसंस्कारकरणे चापि यत्फलम्।  
तन्मे विस्तरतः सर्वं भगवन्वक्तुमर्हसि ॥५॥
</details>

<details><summary>मूलम्</summary>

शीर्णस्फुटितसंस्कारकरणे चापि यत्फलम्।  
तन्मे विस्तरतः सर्वं भगवन्वक्तुमर्हसि ॥५॥
</details>


<details open><summary>विश्वास-प्रस्तुतिः</summary>

यैश्चोपवासैर्भगवान्नरैराराध्यते हरिः।  
तेषां फलं च यत्कृत्स्नं तन्ममाचक्ष्व विस्तरात् ॥६॥
</details>

<details><summary>मूलम्</summary>

यैश्चोपवासैर्भगवान्नरैराराध्यते हरिः।  
तेषां फलं च यत्कृत्स्नं तन्ममाचक्ष्व विस्तरात् ॥६॥
</details>

शौनक उवाच।  

<details open><summary>विश्वास-प्रस्तुतिः</summary>

सङ्क्षेपात्पूर्वमेवैतद्भवतः कथितं मया।  
विस्तरेण महाराज श्रूयतां ब्रुवतो मम ॥७॥
</details>

<details><summary>मूलम्</summary>

सङ्क्षेपात्पूर्वमेवैतद्भवतः कथितं मया।  
विस्तरेण महाराज श्रूयतां ब्रुवतो मम ॥७॥
</details>


<details open><summary>विश्वास-प्रस्तुतिः</summary>

अदितिर्नाम देवानां माता परमदुश्चरम्।  
तपश्चचार वर्षाणां सहस्रं पृथिवीपते ॥८॥
</details>

<details><summary>मूलम्</summary>

अदितिर्नाम देवानां माता परमदुश्चरम्।  
तपश्चचार वर्षाणां सहस्रं पृथिवीपते ॥८॥
</details>


<details open><summary>विश्वास-प्रस्तुतिः</summary>

आराधनाय कृष्णस्य वाग्यता वायुभोजना।  
दैत्यैर्निराकृतान्दृष्ट्वा तनयान्कुरुनन्दन ॥९॥
</details>

<details><summary>मूलम्</summary>

आराधनाय कृष्णस्य वाग्यता वायुभोजना।  
दैत्यैर्निराकृतान्दृष्ट्वा तनयान्कुरुनन्दन ॥९॥
</details>

वृथापुत्राहमस्मीति निर्वेदात्प्रणता हरिम्।  
तुष्टाव वाग्भिरिष्टाभिः परमार्थावबोधिनी।  

<details open><summary>विश्वास-प्रस्तुतिः</summary>

शरण्यं शरणं विष्णुं प्रणता भक्तवत्सलम्।  
देवदैत्यनृपश्वापव्योमवाय्वादिरूपिणम् ॥१०॥
</details>

<details><summary>मूलम्</summary>

शरण्यं शरणं विष्णुं प्रणता भक्तवत्सलम्।  
देवदैत्यनृपश्वापव्योमवाय्वादिरूपिणम् ॥१०॥
</details>

अदितिरुवाच।  

<details open><summary>विश्वास-प्रस्तुतिः</summary>

नमः स्मृतार्तिनाशाय नमः पुष्करमालिने।  
नमः परमकल्याणकल्याणायादिवेधसे ॥११॥
</details>

<details><summary>मूलम्</summary>

नमः स्मृतार्तिनाशाय नमः पुष्करमालिने।  
नमः परमकल्याणकल्याणायादिवेधसे ॥११॥
</details>


<details open><summary>विश्वास-प्रस्तुतिः</summary>

नमः पङ्कजनेत्राय नमः पङ्कजनाभये।  
नमः पङ्कजसम्भूतिसम्भवायात्मयोनये ॥१२॥
</details>

<details><summary>मूलम्</summary>

नमः पङ्कजनेत्राय नमः पङ्कजनाभये।  
नमः पङ्कजसम्भूतिसम्भवायात्मयोनये ॥१२॥
</details>


<details open><summary>विश्वास-प्रस्तुतिः</summary>

श्रियः कान्ताय दान्ताय दान्तदृश्याय चक्रिणे।  
नमः शङ्खासिहस्ताय नमः कनकरेतसे ॥१३॥
</details>

<details><summary>मूलम्</summary>

श्रियः कान्ताय दान्ताय दान्तदृश्याय चक्रिणे।  
नमः शङ्खासिहस्ताय नमः कनकरेतसे ॥१३॥
</details>


<details open><summary>विश्वास-प्रस्तुतिः</summary>

तथात्मज्ञानविज्ञानयोगचित्तात्मयोगिने।  
निर्गुणाय विशेषाय हरये ब्रह्मरूपिणे ॥१४॥
</details>

<details><summary>मूलम्</summary>

तथात्मज्ञानविज्ञानयोगचित्तात्मयोगिने।  
निर्गुणाय विशेषाय हरये ब्रह्मरूपिणे ॥१४॥
</details>


<details open><summary>विश्वास-प्रस्तुतिः</summary>

जगत्प्रतिष्ठितं यत्र जगता यो न दृश्यते।  
नमः स्थूलातिसूक्ष्माय तस्मै देवाय शङ्खिने ॥१५॥
</details>

<details><summary>मूलम्</summary>

जगत्प्रतिष्ठितं यत्र जगता यो न दृश्यते।  
नमः स्थूलातिसूक्ष्माय तस्मै देवाय शङ्खिने ॥१५॥
</details>


<details open><summary>विश्वास-प्रस्तुतिः</summary>

यं न पश्यन्ति पश्यन्तो जगदप्यखिलं नराः।  
अपश्यद्भिर्जगद्यच्च दृश्यते स्वहृदि स्थितः ॥१६॥
</details>

<details><summary>मूलम्</summary>

यं न पश्यन्ति पश्यन्तो जगदप्यखिलं नराः।  
अपश्यद्भिर्जगद्यच्च दृश्यते स्वहृदि स्थितः ॥१६॥
</details>

बहिर्ज्योतिषि लक्ष्यो यो लक्ष्यते ज्योतिषः परः।  

<details open><summary>विश्वास-प्रस्तुतिः</summary>

यस्मिन्नेतद्यतश्चैतद्यश्चैतदखिलं जगत्।  
तस्मै समस्तजगतामाधाराय नमो नमः ॥१७॥
</details>

<details><summary>मूलम्</summary>

यस्मिन्नेतद्यतश्चैतद्यश्चैतदखिलं जगत्।  
तस्मै समस्तजगतामाधाराय नमो नमः ॥१७॥
</details>


<details open><summary>विश्वास-प्रस्तुतिः</summary>

आद्यः प्रजापतिपतिर्यः पितॄणां परः पतिः।  
पतिः सुराणां यस्तस्मै नमः कृष्णाय वेधसे ॥१८॥
</details>

<details><summary>मूलम्</summary>

आद्यः प्रजापतिपतिर्यः पितॄणां परः पतिः।  
पतिः सुराणां यस्तस्मै नमः कृष्णाय वेधसे ॥१८॥
</details>


<details open><summary>विश्वास-प्रस्तुतिः</summary>

यः प्रवृत्तैर्निवृत्तैश्च कर्मभिर्विभुरिज्यते।  
स्वर्गापवर्गफलदो नमस्तस्मै गदाधृते ॥१९॥
</details>

<details><summary>मूलम्</summary>

यः प्रवृत्तैर्निवृत्तैश्च कर्मभिर्विभुरिज्यते।  
स्वर्गापवर्गफलदो नमस्तस्मै गदाधृते ॥१९॥
</details>


<details open><summary>विश्वास-प्रस्तुतिः</summary>

यश्चिन्त्यमानो मनसा सद्यः पापं व्यपोहति।  
नमस्तस्मै विशुद्धाय परस्मै हरिमेधसे ॥२०॥
</details>

<details><summary>मूलम्</summary>

यश्चिन्त्यमानो मनसा सद्यः पापं व्यपोहति।  
नमस्तस्मै विशुद्धाय परस्मै हरिमेधसे ॥२०॥
</details>


<details open><summary>विश्वास-प्रस्तुतिः</summary>

यं प्रविश्याखिलाधारमीशानमजमव्ययम्।  
न पुनर्जन्ममरणे प्राप्नुवन्ति नमामि तम् ॥२१॥
</details>

<details><summary>मूलम्</summary>

यं प्रविश्याखिलाधारमीशानमजमव्ययम्।  
न पुनर्जन्ममरणे प्राप्नुवन्ति नमामि तम् ॥२१॥
</details>


<details open><summary>विश्वास-प्रस्तुतिः</summary>

यो यज्ञे यज्ञपरमैरिज्यते यज्ञसंस्थितिः।  
तं यज्ञपुरुषं विष्णुं नमामि प्रभुमीश्वरम् ॥२२॥
</details>

<details><summary>मूलम्</summary>

यो यज्ञे यज्ञपरमैरिज्यते यज्ञसंस्थितिः।  
तं यज्ञपुरुषं विष्णुं नमामि प्रभुमीश्वरम् ॥२२॥
</details>


<details open><summary>विश्वास-प्रस्तुतिः</summary>

गीयते सर्ववेदेषु वेदविद्भिर्विदां गतिः।  
यस्तस्मै वेदवेद्याय विष्णवे जिष्णवे नमः ॥२३॥
</details>

<details><summary>मूलम्</summary>

गीयते सर्ववेदेषु वेदविद्भिर्विदां गतिः।  
यस्तस्मै वेदवेद्याय विष्णवे जिष्णवे नमः ॥२३॥
</details>


<details open><summary>विश्वास-प्रस्तुतिः</summary>

यतो विश्वं समुद्भूतं यस्मिंश्च लयमेष्यति।  
विश्वोद्भवप्रतिष्ठाय नमस्तस्मै महात्मने ॥२४॥
</details>

<details><summary>मूलम्</summary>

यतो विश्वं समुद्भूतं यस्मिंश्च लयमेष्यति।  
विश्वोद्भवप्रतिष्ठाय नमस्तस्मै महात्मने ॥२४॥
</details>


<details open><summary>विश्वास-प्रस्तुतिः</summary>

ब्रह्मादिस्तम्बपर्यन्तं विना येन ततामिमाम्।  
मायां नालं समुत्तर्तुं तमुपेन्द्रंनमाम्यहम् ॥२५॥
</details>

<details><summary>मूलम्</summary>

ब्रह्मादिस्तम्बपर्यन्तं विना येन ततामिमाम्।  
मायां नालं समुत्तर्तुं तमुपेन्द्रंनमाम्यहम् ॥२५॥
</details>

यमाराध्य विशुद्धेन मनसा कर्मणा गिरा।  
हरत्यविद्यामखिलां तमुपेन्द्रंनमाम्यहम्।  
विषादतोषरोषाद्यैर्योऽजस्रं सुखदुःखजैः।  
नृत्यत्यखिलभूतस्थस्तमुपेन्द्रंनमाम्यहम्।  

<details open><summary>विश्वास-प्रस्तुतिः</summary>

योऽन्नतोयस्वरूपस्थो बिभर्त्यखिलमीश्वरः।  
विश्वं विश्वपतिं विष्णुं तं नमामि प्रजापतिम् ॥२६॥
</details>

<details><summary>मूलम्</summary>

योऽन्नतोयस्वरूपस्थो बिभर्त्यखिलमीश्वरः।  
विश्वं विश्वपतिं विष्णुं तं नमामि प्रजापतिम् ॥२६॥
</details>


<details open><summary>विश्वास-प्रस्तुतिः</summary>

मूर्तं तमोऽसुरमयं तद्वधाद्विनिहन्ति यः।  
रात्रिजं सूर्यरूपी च तमुपेन्द्रंनमाम्यहम् ॥२७॥
</details>

<details><summary>मूलम्</summary>

मूर्तं तमोऽसुरमयं तद्वधाद्विनिहन्ति यः।  
रात्रिजं सूर्यरूपी च तमुपेन्द्रंनमाम्यहम् ॥२७॥
</details>


<details open><summary>विश्वास-प्रस्तुतिः</summary>

कपिलादिस्वरूपस्थो यश्चाज्ञानमयं तमः।  
हन्ति ज्ञानप्रदानेन तमुपेन्द्रंनमाम्यहम् ॥२८॥
</details>

<details><summary>मूलम्</summary>

कपिलादिस्वरूपस्थो यश्चाज्ञानमयं तमः।  
हन्ति ज्ञानप्रदानेन तमुपेन्द्रंनमाम्यहम् ॥२८॥
</details>


<details open><summary>विश्वास-प्रस्तुतिः</summary>

यस्याक्षिणी चन्द्रसूर्यौ सर्वलोकशुभाशुभम्।  
पश्येते कर्म सततं तमुपेन्द्रंनमाम्यहम् ॥२९॥
</details>

<details><summary>मूलम्</summary>

यस्याक्षिणी चन्द्रसूर्यौ सर्वलोकशुभाशुभम्।  
पश्येते कर्म सततं तमुपेन्द्रंनमाम्यहम् ॥२९॥
</details>


<details open><summary>विश्वास-प्रस्तुतिः</summary>

यस्मिन्सर्वेश्वरे सर्वं सत्यमेतन्मयोदितम्।  
नानृतं तमजं विष्णुं नमामि प्रभवाव्ययम् ॥३०॥
</details>

<details><summary>मूलम्</summary>

यस्मिन्सर्वेश्वरे सर्वं सत्यमेतन्मयोदितम्।  
नानृतं तमजं विष्णुं नमामि प्रभवाव्ययम् ॥३०॥
</details>


<details open><summary>विश्वास-प्रस्तुतिः</summary>

यथैतत्सत्यमुक्तं मे भूयश्चातो जनार्दनः।  
सत्येन तेन सकलाः पूर्यन्तां मे मनोरथाः ॥३१॥
</details>

<details><summary>मूलम्</summary>

यथैतत्सत्यमुक्तं मे भूयश्चातो जनार्दनः।  
सत्येन तेन सकलाः पूर्यन्तां मे मनोरथाः ॥३१॥
</details>

शौनक उवाच।  

<details open><summary>विश्वास-प्रस्तुतिः</summary>

एवं स्तुतोऽथ भगवान्वासुदेव उवाच ताम्।  
अदृश्यः सर्वभूतानां तस्याः सन्दर्शने स्थितः ॥३२॥
</details>

<details><summary>मूलम्</summary>

एवं स्तुतोऽथ भगवान्वासुदेव उवाच ताम्।  
अदृश्यः सर्वभूतानां तस्याः सन्दर्शने स्थितः ॥३२॥
</details>

भगवानुवाच।  

<details open><summary>विश्वास-प्रस्तुतिः</summary>

मनोरथांस्त्वमदिते यानिच्छस्यभिपूरितान्।  
तांस्तान्प्राप्स्यसि धर्मज्ञे मत्प्रसादादसंशयम् ॥३३॥
</details>

<details><summary>मूलम्</summary>

मनोरथांस्त्वमदिते यानिच्छस्यभिपूरितान्।  
तांस्तान्प्राप्स्यसि धर्मज्ञे मत्प्रसादादसंशयम् ॥३३॥
</details>

शृणुष्व च महाभागे वरं यस्ते हृदि स्थितः।  

<details open><summary>विश्वास-प्रस्तुतिः</summary>

तं प्रयच्छामि नियतं मात्र कार्या विचारणा।  
मद्दर्शनं हि विफलं न कदाचिद्भविष्यति ॥३४॥
</details>

<details><summary>मूलम्</summary>

तं प्रयच्छामि नियतं मात्र कार्या विचारणा।  
मद्दर्शनं हि विफलं न कदाचिद्भविष्यति ॥३४॥
</details>

अदितिरुवाच।  

<details open><summary>विश्वास-प्रस्तुतिः</summary>

यदि देव प्रसन्नस्त्वं भक्ताया भक्तवत्सल।  
त्रैलोक्याधिपतिः पुत्रस्तदस्तु मम वासवः ॥३५॥
</details>

<details><summary>मूलम्</summary>

यदि देव प्रसन्नस्त्वं भक्ताया भक्तवत्सल।  
त्रैलोक्याधिपतिः पुत्रस्तदस्तु मम वासवः ॥३५॥
</details>


<details open><summary>विश्वास-प्रस्तुतिः</summary>

हृतराज्यो हृतश्चास्य यज्ञभागो महासुरैः।  
त्वयि प्रसन्ने वरद तं प्राप्नोतु सुतो मम ॥३६॥
</details>

<details><summary>मूलम्</summary>

हृतराज्यो हृतश्चास्य यज्ञभागो महासुरैः।  
त्वयि प्रसन्ने वरद तं प्राप्नोतु सुतो मम ॥३६॥
</details>


<details open><summary>विश्वास-प्रस्तुतिः</summary>

हृतं राज्यं न दुःखाय मम पुत्रस्य केशव।  
सपत्नादायतिभ्रंशो बाधां नः कुरुते हृदि ॥३७॥
</details>

<details><summary>मूलम्</summary>

हृतं राज्यं न दुःखाय मम पुत्रस्य केशव।  
सपत्नादायतिभ्रंशो बाधां नः कुरुते हृदि ॥३७॥
</details>

भगवानुवाच।  

<details open><summary>विश्वास-प्रस्तुतिः</summary>

कृतः प्रसादो हि मया तव देवि यथेप्सितः।  
स्वांशेन चैव ते गर्भे सम्भविष्यामि कश्यपात् ॥३८॥
</details>

<details><summary>मूलम्</summary>

कृतः प्रसादो हि मया तव देवि यथेप्सितः।  
स्वांशेन चैव ते गर्भे सम्भविष्यामि कश्यपात् ॥३८॥
</details>


<details open><summary>विश्वास-प्रस्तुतिः</summary>

तव गर्भसमुद्भूतः सुतस्ते ये सुरारयः।  
तानहं निहनिष्यामि निर्वृता भव नन्दिनि ॥३९॥
</details>

<details><summary>मूलम्</summary>

तव गर्भसमुद्भूतः सुतस्ते ये सुरारयः।  
तानहं निहनिष्यामि निर्वृता भव नन्दिनि ॥३९॥
</details>

अदितिरुवाच।  

<details open><summary>विश्वास-प्रस्तुतिः</summary>

प्रसीद देवदेवेश नमस्ते विश्वभावन।  
नाहं त्वामुदरेणेश वोढुं शक्ष्यामि केशव ॥४०॥
</details>

<details><summary>मूलम्</summary>

प्रसीद देवदेवेश नमस्ते विश्वभावन।  
नाहं त्वामुदरेणेश वोढुं शक्ष्यामि केशव ॥४०॥
</details>


<details open><summary>विश्वास-प्रस्तुतिः</summary>

यस्मिन्प्रतिष्ठितं विश्वं यो विश्वं स्वयमीश्वर।  
तदहं नोदरेण त्वां वोढुं शक्ष्यामि दुर्धरम् ॥४१॥
</details>

<details><summary>मूलम्</summary>

यस्मिन्प्रतिष्ठितं विश्वं यो विश्वं स्वयमीश्वर।  
तदहं नोदरेण त्वां वोढुं शक्ष्यामि दुर्धरम् ॥४१॥
</details>

भगवानुवाच।  

<details open><summary>विश्वास-प्रस्तुतिः</summary>

सत्यमात्थ महाभागे मयि सर्वमिदं जगत्।  
प्रतिष्ठितं न मां शक्ता वोढुं सेन्द्रादिवौकसः ॥४२॥
</details>

<details><summary>मूलम्</summary>

सत्यमात्थ महाभागे मयि सर्वमिदं जगत्।  
प्रतिष्ठितं न मां शक्ता वोढुं सेन्द्रादिवौकसः ॥४२॥
</details>

किन्त्वहं सकलांल्लोकान्सदेवासुरमानुषान्।  

<details open><summary>विश्वास-प्रस्तुतिः</summary>

जङ्गमाजङ्गमं सर्वं त्वां च देवि सकाश्यपाम्।  
धारयिष्यामि भद्रंते तव गर्भशयोऽदिते ॥४३॥
</details>

<details><summary>मूलम्</summary>

जङ्गमाजङ्गमं सर्वं त्वां च देवि सकाश्यपाम्।  
धारयिष्यामि भद्रंते तव गर्भशयोऽदिते ॥४३॥
</details>


<details open><summary>विश्वास-प्रस्तुतिः</summary>

न ते ग्लानिर्न ते खेदो गर्भस्थे भविता मयि।  
दाक्षायणि प्रसादं ते करोम्यन्यैः सुदुर्लभम् ॥४४॥
</details>

<details><summary>मूलम्</summary>

न ते ग्लानिर्न ते खेदो गर्भस्थे भविता मयि।  
दाक्षायणि प्रसादं ते करोम्यन्यैः सुदुर्लभम् ॥४४॥
</details>


<details open><summary>विश्वास-प्रस्तुतिः</summary>

गर्भस्थे मयि पुत्राणां तव योऽरिर्भविष्यति।  
तेजसस्तस्य हानिं च करिष्ये मा व्यथां कृताः ॥४५॥
</details>

<details><summary>मूलम्</summary>

गर्भस्थे मयि पुत्राणां तव योऽरिर्भविष्यति।  
तेजसस्तस्य हानिं च करिष्ये मा व्यथां कृताः ॥४५॥
</details>

शौनक उवाच।  

<details open><summary>विश्वास-प्रस्तुतिः</summary>

एवमुक्त्वा ततः सद्यो गतोऽन्तर्धानमीश्वरः।  
सापि कालेन तं गर्भमवाप कुरुसत्तम ॥४६॥
</details>

<details><summary>मूलम्</summary>

एवमुक्त्वा ततः सद्यो गतोऽन्तर्धानमीश्वरः।  
सापि कालेन तं गर्भमवाप कुरुसत्तम ॥४६॥
</details>


<details open><summary>विश्वास-प्रस्तुतिः</summary>

गर्भस्थिते ततः कृष्णे चचाल सकला क्षितिः।  
चकम्पिरे महाशैला जग्मुः क्षोभमथाब्धयः ॥४७॥
</details>

<details><summary>मूलम्</summary>

गर्भस्थिते ततः कृष्णे चचाल सकला क्षितिः।  
चकम्पिरे महाशैला जग्मुः क्षोभमथाब्धयः ॥४७॥
</details>


<details open><summary>विश्वास-प्रस्तुतिः</summary>

यतो यतोऽदितिर्यान्ती ददाति ललितं पदम्।  
ततस्ततः क्षितिः खेदान्ननाम वसुधाधिप ॥४८॥
</details>

<details><summary>मूलम्</summary>

यतो यतोऽदितिर्यान्ती ददाति ललितं पदम्।  
ततस्ततः क्षितिः खेदान्ननाम वसुधाधिप ॥४८॥
</details>


<details open><summary>विश्वास-प्रस्तुतिः</summary>

दैत्यानामपि सर्वेषां गर्भस्थे मधुसूदने।  
बभूव तेजसो हानिर्यथोक्तं परमेष्ठिना ॥४९॥
</details>

<details><summary>मूलम्</summary>

दैत्यानामपि सर्वेषां गर्भस्थे मधुसूदने।  
बभूव तेजसो हानिर्यथोक्तं परमेष्ठिना ॥४९॥
</details>

इति विष्णुधर्मेष्वदितिस्तवः।  
