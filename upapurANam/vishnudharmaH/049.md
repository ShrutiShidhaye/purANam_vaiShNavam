+++
title = "०४९"

+++
अथैकोनपञ्चाशोऽध्यायः।  
युधिष्ठिर उवाच।  

<details open><summary>विश्वास-प्रस्तुतिः</summary>

कीदृग्विधास्ववस्थासु दत्तं दानं जनार्दन।  
इहलोकेष्वनुभवेत्पुरुषस्तद्ब्रवीहि मे ॥१॥
</details>

<details><summary>मूलम्</summary>

कीदृग्विधास्ववस्थासु दत्तं दानं जनार्दन।  
इहलोकेष्वनुभवेत्पुरुषस्तद्ब्रवीहि मे ॥१॥
</details>


<details open><summary>विश्वास-प्रस्तुतिः</summary>

गर्भस्थास्याथवा बाल्ये यौवने वार्द्धकेऽपि वा।  
अवस्थां कृष्ण कथय परं कौतूहलं हि मे ॥२॥
</details>

<details><summary>मूलम्</summary>

गर्भस्थास्याथवा बाल्ये यौवने वार्द्धकेऽपि वा।  
अवस्थां कृष्ण कथय परं कौतूहलं हि मे ॥२॥
</details>

भगवानुवाच।  
वृथाजन्मानि चत्वारि वृथादानानि षोडश।  

<details open><summary>विश्वास-प्रस्तुतिः</summary>

अपुत्राणां वृथा जन्म ये च धर्मबहिष्कृताः।  
परपाकं च येऽश्नन्ति परदाररताश्च ये ॥३॥
</details>

<details><summary>मूलम्</summary>

अपुत्राणां वृथा जन्म ये च धर्मबहिष्कृताः।  
परपाकं च येऽश्नन्ति परदाररताश्च ये ॥३॥
</details>


<details open><summary>विश्वास-प्रस्तुतिः</summary>

पर्यस्थानं वृथा दानं सदोषं परिकीर्तितम्।  
आरूढपतिते चैव अन्यायोपार्जितं च यत् ॥४॥
</details>

<details><summary>मूलम्</summary>

पर्यस्थानं वृथा दानं सदोषं परिकीर्तितम्।  
आरूढपतिते चैव अन्यायोपार्जितं च यत् ॥४॥
</details>


<details open><summary>विश्वास-प्रस्तुतिः</summary>

व्यर्थं चाब्राह्मणे दानं पतिते तस्करे तथा।  
गुरोश्चाप्रीतिजनके कृतघ्ने ग्रामयाजके ॥५॥
</details>

<details><summary>मूलम्</summary>

व्यर्थं चाब्राह्मणे दानं पतिते तस्करे तथा।  
गुरोश्चाप्रीतिजनके कृतघ्ने ग्रामयाजके ॥५॥
</details>


<details open><summary>विश्वास-प्रस्तुतिः</summary>

ब्रह्मबन्धौ च यद्दत्तं यद्दत्तं वृषलीपतौ।  
वेदविक्रयिणे चैव यस्य चोपपतिर्गृहे ॥६॥
</details>

<details><summary>मूलम्</summary>

ब्रह्मबन्धौ च यद्दत्तं यद्दत्तं वृषलीपतौ।  
वेदविक्रयिणे चैव यस्य चोपपतिर्गृहे ॥६॥
</details>


<details open><summary>विश्वास-प्रस्तुतिः</summary>

स्त्रीनिर्जितेषु यद्दत्तं व्यालग्राहे तथैव च।  
परिचारके च यद्दत्तं वृथादानानि षोडश ॥७॥
</details>

<details><summary>मूलम्</summary>

स्त्रीनिर्जितेषु यद्दत्तं व्यालग्राहे तथैव च।  
परिचारके च यद्दत्तं वृथादानानि षोडश ॥७॥
</details>


<details open><summary>विश्वास-प्रस्तुतिः</summary>

तमोवृतस्तु यो दद्याद्भयात्क्रोधात्तथैव च।  
वृथा दानं तु तत्सर्वं भुङ्क्ते गर्भस्थ एव तु ॥८॥
</details>

<details><summary>मूलम्</summary>

तमोवृतस्तु यो दद्याद्भयात्क्रोधात्तथैव च।  
वृथा दानं तु तत्सर्वं भुङ्क्ते गर्भस्थ एव तु ॥८॥
</details>


<details open><summary>विश्वास-प्रस्तुतिः</summary>

सेर्ष्यामन्युमनाश्चैव दम्भार्थं चार्थकारणात्।  
यो ददाति द्विजातिभ्यः स बालत्वे तदश्नुते ॥९॥
</details>

<details><summary>मूलम्</summary>

सेर्ष्यामन्युमनाश्चैव दम्भार्थं चार्थकारणात्।  
यो ददाति द्विजातिभ्यः स बालत्वे तदश्नुते ॥९॥
</details>

यः शुद्धिः प्रयतो भूत्वा प्रसन्नमानसेन्द्रियः।  
प्रददाति द्विजातिभ्यो यौवनस्थस्तदश्नुते।  

<details open><summary>विश्वास-प्रस्तुतिः</summary>

देशे देशे च पात्रे च यो ददाति द्विजातिषु।  
मनसा परितुष्टेन यौवनस्थस्तदश्नुते ॥१०॥
</details>

<details><summary>मूलम्</summary>

देशे देशे च पात्रे च यो ददाति द्विजातिषु।  
मनसा परितुष्टेन यौवनस्थस्तदश्नुते ॥१०॥
</details>


<details open><summary>विश्वास-प्रस्तुतिः</summary>

तस्मात्सर्वास्ववस्थासु सर्वदानानि पार्थिव।  
दातव्यानि द्विजातिभ्यः स्वर्गमर्गमभीप्सता ॥११॥
</details>

<details><summary>मूलम्</summary>

तस्मात्सर्वास्ववस्थासु सर्वदानानि पार्थिव।  
दातव्यानि द्विजातिभ्यः स्वर्गमर्गमभीप्सता ॥११॥
</details>

इति विष्णुधर्मेषु वृथादानानि।  
