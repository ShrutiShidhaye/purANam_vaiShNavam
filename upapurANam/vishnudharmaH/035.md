+++
title = "०३५"

+++
अथ पञ्चत्रिंशोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

अनन्तस्याप्रमेयस्य व्यापिनः परमात्मनः।  
नाम्नां नक्षत्रभेदेन तिथिभेदेन वा द्विज ॥१॥
</details>

<details><summary>मूलम्</summary>

अनन्तस्याप्रमेयस्य व्यापिनः परमात्मनः।  
नाम्नां नक्षत्रभेदेन तिथिभेदेन वा द्विज ॥१॥
</details>


<details open><summary>विश्वास-प्रस्तुतिः</summary>

दानभेदेन चाख्यातो विभिन्नफलदस्त्वया।  
विशेषः क्षेत्रभेदेन कथ्यतां यदि विद्यते ॥२॥
</details>

<details><summary>मूलम्</summary>

दानभेदेन चाख्यातो विभिन्नफलदस्त्वया।  
विशेषः क्षेत्रभेदेन कथ्यतां यदि विद्यते ॥२॥
</details>

यथ र्क्षतिथिभेदेन तेषामेव पुनः पुनः।  

<details open><summary>विश्वास-प्रस्तुतिः</summary>

विशेषः कथितो नाम्नां विशेषफलदायकः।  
तथा क्षेत्रविशेषेण भेदं नामकृतं वद ॥३॥
</details>

<details><summary>मूलम्</summary>

विशेषः कथितो नाम्नां विशेषफलदायकः।  
तथा क्षेत्रविशेषेण भेदं नामकृतं वद ॥३॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

शृणु दाल्भ्य यथाख्यातमर्जुनाय महात्मने।  
प्रणिपातप्रसन्नेन विष्णुना प्रभविष्णुना ॥४॥
</details>

<details><summary>मूलम्</summary>

शृणु दाल्भ्य यथाख्यातमर्जुनाय महात्मने।  
प्रणिपातप्रसन्नेन विष्णुना प्रभविष्णुना ॥४॥
</details>


<details open><summary>विश्वास-प्रस्तुतिः</summary>

कृते भारावतरणे निवृत्ते भारते रणे।  
आगम्य शिबिरं विष्णू रथस्थः प्राह फाल्गुनम् ॥५॥
</details>

<details><summary>मूलम्</summary>

कृते भारावतरणे निवृत्ते भारते रणे।  
आगम्य शिबिरं विष्णू रथस्थः प्राह फाल्गुनम् ॥५॥
</details>


<details open><summary>विश्वास-प्रस्तुतिः</summary>

इषुधीगाण्डिवं चैव समादाय त्वरान्वितः।  
अवतीर्य रथाद्वीर दूरे तिष्टः धनञ्जय ॥६॥
</details>

<details><summary>मूलम्</summary>

इषुधीगाण्डिवं चैव समादाय त्वरान्वितः।  
अवतीर्य रथाद्वीर दूरे तिष्टः धनञ्जय ॥६॥
</details>


<details open><summary>विश्वास-प्रस्तुतिः</summary>

अवरोक्ष्याम्यहं पश्चादवतीर्णे ततस्त्वयि।  
एतत्कुरु महाबाहो मा विलम्बस्व फाल्गुन ॥७॥
</details>

<details><summary>मूलम्</summary>

अवरोक्ष्याम्यहं पश्चादवतीर्णे ततस्त्वयि।  
एतत्कुरु महाबाहो मा विलम्बस्व फाल्गुन ॥७॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

एवमुक्तस्तथा चक्रे वाक्यं पार्थो गदाधृतः।  
अवारोहत्ततः पश्चात्स्वयमेव जनार्दनः ॥८॥
</details>

<details><summary>मूलम्</summary>

एवमुक्तस्तथा चक्रे वाक्यं पार्थो गदाधृतः।  
अवारोहत्ततः पश्चात्स्वयमेव जनार्दनः ॥८॥
</details>

अवतीर्णे जगन्नाथे स्वसमुत्थेन वह्निना।  

<details open><summary>विश्वास-प्रस्तुतिः</summary>

जज्वाल स रथः सद्यो भस्मीभूतश्च तत्क्षणात्।  
सोपस्करपताकोऽथ सध्वजः सह वाजिभिः ॥९॥
</details>

<details><summary>मूलम्</summary>

जज्वाल स रथः सद्यो भस्मीभूतश्च तत्क्षणात्।  
सोपस्करपताकोऽथ सध्वजः सह वाजिभिः ॥९॥
</details>


<details open><summary>विश्वास-प्रस्तुतिः</summary>

सच्छत्त्रो वह्निना सद्यो रथो भस्मलवीकृतः।  
वह्निना च यथा काष्ठं सद्यो भस्मलवीकृतम् ॥१०॥
</details>

<details><summary>मूलम्</summary>

सच्छत्त्रो वह्निना सद्यो रथो भस्मलवीकृतः।  
वह्निना च यथा काष्ठं सद्यो भस्मलवीकृतम् ॥१०॥
</details>


<details open><summary>विश्वास-प्रस्तुतिः</summary>

तदद्भुतं महद्दृष्ट्वा पार्थः पप्रच्छ केशवम्।  
हृष्टरोमा द्विजश्रेष्ठ भयविस्मयगद्गदः ॥११॥
</details>

<details><summary>मूलम्</summary>

तदद्भुतं महद्दृष्ट्वा पार्थः पप्रच्छ केशवम्।  
हृष्टरोमा द्विजश्रेष्ठ भयविस्मयगद्गदः ॥११॥
</details>

अर्जुन उवाच।  

<details open><summary>विश्वास-प्रस्तुतिः</summary>

आश्चर्यं पुरुषव्याघ्र किमेतन्मधुसूदन।  
विनाग्निना रथोऽयं मे दग्धस्तृणचयो यथा ॥१२॥
</details>

<details><summary>मूलम्</summary>

आश्चर्यं पुरुषव्याघ्र किमेतन्मधुसूदन।  
विनाग्निना रथोऽयं मे दग्धस्तृणचयो यथा ॥१२॥
</details>

भगवानुवाच।  

<details open><summary>विश्वास-प्रस्तुतिः</summary>

भीष्मद्रोणकृपादीनां कर्णादीनां च फाल्गुन।  
दग्धोऽस्त्रैर्विविधैरेष पूर्वमेव रथस्तव ॥१३॥
</details>

<details><summary>मूलम्</summary>

भीष्मद्रोणकृपादीनां कर्णादीनां च फाल्गुन।  
दग्धोऽस्त्रैर्विविधैरेष पूर्वमेव रथस्तव ॥१३॥
</details>


<details open><summary>विश्वास-प्रस्तुतिः</summary>

मदधिष्ठितत्वात्कौन्तेय न शीर्णोऽयं तदाभवत्।  
प्रत्यहन्निशि चक्रेण मया न्यस्तेन रक्षितः ॥१४॥
</details>

<details><summary>मूलम्</summary>

मदधिष्ठितत्वात्कौन्तेय न शीर्णोऽयं तदाभवत्।  
प्रत्यहन्निशि चक्रेण मया न्यस्तेन रक्षितः ॥१४॥
</details>


<details open><summary>विश्वास-प्रस्तुतिः</summary>

सोऽयं दग्धो महाबाहो त्वय्यद्य कृतकर्मणि।  
मयावतारिते चक्रे मा पार्थ कुरु विस्मयम् ॥१५॥
</details>

<details><summary>मूलम्</summary>

सोऽयं दग्धो महाबाहो त्वय्यद्य कृतकर्मणि।  
मयावतारिते चक्रे मा पार्थ कुरु विस्मयम् ॥१५॥
</details>

अर्जुन उवाच।  

<details open><summary>विश्वास-प्रस्तुतिः</summary>

कं भवन्तमहं विद्यामतिमानुषचेष्टितम्।  
कर्मणात्यद्भुतेनाग्निर्धूमेनैवेह सूचितः ॥१६॥
</details>

<details><summary>मूलम्</summary>

कं भवन्तमहं विद्यामतिमानुषचेष्टितम्।  
कर्मणात्यद्भुतेनाग्निर्धूमेनैवेह सूचितः ॥१६॥
</details>

भगवानुवाच।  

<details open><summary>विश्वास-प्रस्तुतिः</summary>

पूर्वमेव यथाख्यातं रणारम्भे तवार्जुन।  
कालोऽस्मि लोकनाशाय प्रवृत्तोऽहं यथाधुना ॥१७॥
</details>

<details><summary>मूलम्</summary>

पूर्वमेव यथाख्यातं रणारम्भे तवार्जुन।  
कालोऽस्मि लोकनाशाय प्रवृत्तोऽहं यथाधुना ॥१७॥
</details>


<details open><summary>विश्वास-प्रस्तुतिः</summary>

तन्मया साधितं कार्यं त्रिदशानां तथा भुवः।  
भारावतरणार्थाय मम जन्म महीतले ॥१८॥
</details>

<details><summary>मूलम्</summary>

तन्मया साधितं कार्यं त्रिदशानां तथा भुवः।  
भारावतरणार्थाय मम जन्म महीतले ॥१८॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

एवमुक्तोऽर्जुनः सम्यक् प्रणिपत्य जनार्दनम्।  
तुष्टाव वाग्भिरिष्टाभिरुद्भूतपुलकस्ततः ॥१९॥
</details>

<details><summary>मूलम्</summary>

एवमुक्तोऽर्जुनः सम्यक् प्रणिपत्य जनार्दनम्।  
तुष्टाव वाग्भिरिष्टाभिरुद्भूतपुलकस्ततः ॥१९॥
</details>

अर्जुन उवाच।  
नमोऽस्तु ते चक्रधरोग्ररूप।  
नमोऽस्तु ते शार्ङ्गधरारुणाक्ष।  
नमोऽस्तु तेऽभ्युद्यतखड्ग रौद्र। 
नमोऽस्तु विभ्रान्तगदान्तकारिन् ॥२०॥


<details open><summary>विश्वास-प्रस्तुतिः</summary>

भयेन सन्नोऽस्मि सवेपथेन नाङानि मे देव वशं प्रयान्ति।  
वाचः समुच्चारयतः स्खलन्ति केशा हृषीकेश समुच्छ्वसन्ति ॥२१॥
</details>

<details><summary>मूलम्</summary>

भयेन सन्नोऽस्मि सवेपथेन नाङानि मे देव वशं प्रयान्ति।  
वाचः समुच्चारयतः स्खलन्ति केशा हृषीकेश समुच्छ्वसन्ति ॥२१॥
</details>


<details open><summary>विश्वास-प्रस्तुतिः</summary>

कालो भवान्कालकरालकर्मा येनैतदेवं क्षयमक्षयात्मन्।  
क्षत्रं समुद्भूतरुषा समस्तं नीतं भुवो भारविरेचनाय ॥२२॥
</details>

<details><summary>मूलम्</summary>

कालो भवान्कालकरालकर्मा येनैतदेवं क्षयमक्षयात्मन्।  
क्षत्रं समुद्भूतरुषा समस्तं नीतं भुवो भारविरेचनाय ॥२२॥
</details>


<details open><summary>विश्वास-प्रस्तुतिः</summary>

प्रसीद कर्तर्जय लोकनाथ प्रसीद सर्वस्य च पालनाय।  
स्थितौ समस्तस्य च कालरूप कृतोद्यमेशान जयाव्ययात्मन् ॥२३॥
</details>

<details><summary>मूलम्</summary>

प्रसीद कर्तर्जय लोकनाथ प्रसीद सर्वस्य च पालनाय।  
स्थितौ समस्तस्य च कालरूप कृतोद्यमेशान जयाव्ययात्मन् ॥२३॥
</details>


<details open><summary>विश्वास-प्रस्तुतिः</summary>

न मे दृगेषा तव रूपमेतद्द्रष्टुं समर्था क्षुभितोऽस्मि चान्तः।  
पूर्वस्वभावस्थितविग्रहोऽपि संलक्ष्यसेऽत्यन्तमसौम्यरूप ॥२४॥
</details>

<details><summary>मूलम्</summary>

न मे दृगेषा तव रूपमेतद्द्रष्टुं समर्था क्षुभितोऽस्मि चान्तः।  
पूर्वस्वभावस्थितविग्रहोऽपि संलक्ष्यसेऽत्यन्तमसौम्यरूप ॥२४॥
</details>


<details open><summary>विश्वास-प्रस्तुतिः</summary>

स्मरामि रूपं तव विश्वरूपं यद्दर्शितं पूर्वमभून्ममैव।  
यस्मिन्मया विश्वमशेषमासीद्दृष्टं सयक्षोरगदेवदैत्यम् ॥२५॥
</details>

<details><summary>मूलम्</summary>

स्मरामि रूपं तव विश्वरूपं यद्दर्शितं पूर्वमभून्ममैव।  
यस्मिन्मया विश्वमशेषमासीद्दृष्टं सयक्षोरगदेवदैत्यम् ॥२५॥
</details>


<details open><summary>विश्वास-प्रस्तुतिः</summary>

सा मे स्मृतिर्दर्शनभाषनादिप्रकुर्वतो नाथ गता प्रणाशम्।  
कालोऽहमस्मीत्युदिते त्वया तु समागतेयं पुनरप्यनन्त ॥२६॥
</details>

<details><summary>मूलम्</summary>

सा मे स्मृतिर्दर्शनभाषनादिप्रकुर्वतो नाथ गता प्रणाशम्।  
कालोऽहमस्मीत्युदिते त्वया तु समागतेयं पुनरप्यनन्त ॥२६॥
</details>


<details open><summary>विश्वास-प्रस्तुतिः</summary>

कर्ता भवान्कारणमप्यशेषं कार्यं च निष्कारण कर्तृरूप।  
आदौ स्थितौ संहरणे च देव विश्वस्य विश्वं स्वयमेव च त्वम् ॥२७॥
</details>

<details><summary>मूलम्</summary>

कर्ता भवान्कारणमप्यशेषं कार्यं च निष्कारण कर्तृरूप।  
आदौ स्थितौ संहरणे च देव विश्वस्य विश्वं स्वयमेव च त्वम् ॥२७॥
</details>


<details open><summary>विश्वास-प्रस्तुतिः</summary>

ब्रह्मा भवान्विश्वसृगादिकाले विश्वस्य रूपोऽसि तथा विसृष्टौ।  
विष्णुः स्थितौ पालनबद्धकक्षो रुद्रोभवान्संहरणे प्रजानाम् ॥२८॥
</details>

<details><summary>मूलम्</summary>

ब्रह्मा भवान्विश्वसृगादिकाले विश्वस्य रूपोऽसि तथा विसृष्टौ।  
विष्णुः स्थितौ पालनबद्धकक्षो रुद्रोभवान्संहरणे प्रजानाम् ॥२८॥
</details>


<details open><summary>विश्वास-प्रस्तुतिः</summary>

एभिस्त्रिभिर्नाथ विभूतिभेदैर्यश्चिन्त्यते कारणमात्मनोऽपि।  
वेदान्तवेदोदितमस्ति विष्णोः पदं ध्रुवं तत्परमं त्वमेव ॥२९॥
</details>

<details><summary>मूलम्</summary>

एभिस्त्रिभिर्नाथ विभूतिभेदैर्यश्चिन्त्यते कारणमात्मनोऽपि।  
वेदान्तवेदोदितमस्ति विष्णोः पदं ध्रुवं तत्परमं त्वमेव ॥२९॥
</details>


<details open><summary>विश्वास-प्रस्तुतिः</summary>

यन्निर्गुणं सर्वविकल्पहीनमनन्तमस्थूलमरूपगन्धम्।  
परं पदं वेदविदो वदन्ति त्वमेव तच्छब्दरसादिहीनम् ॥३०॥
</details>

<details><summary>मूलम्</summary>

यन्निर्गुणं सर्वविकल्पहीनमनन्तमस्थूलमरूपगन्धम्।  
परं पदं वेदविदो वदन्ति त्वमेव तच्छब्दरसादिहीनम् ॥३०॥
</details>


<details open><summary>विश्वास-प्रस्तुतिः</summary>

यथा हि मूले विटपी महाद्रुमः प्रतिष्टितस्कन्धवरोग्रशाखः।  
तथा समस्तामरमर्त्यतिर्यग्व्योमादिशब्दादिमयं त्वयीदम् ॥३१॥
</details>

<details><summary>मूलम्</summary>

यथा हि मूले विटपी महाद्रुमः प्रतिष्टितस्कन्धवरोग्रशाखः।  
तथा समस्तामरमर्त्यतिर्यग्व्योमादिशब्दादिमयं त्वयीदम् ॥३१॥
</details>


<details open><summary>विश्वास-प्रस्तुतिः</summary>

मुञ्चामि यावत्परमायुधानि वैरिष्वनन्ताहवदुर्मदेषु।  
दृष्ट्वा हि तावत्सहसा पतन्तो नूनं तवैवाच्युत स प्रभावः ॥३२॥
</details>

<details><summary>मूलम्</summary>

मुञ्चामि यावत्परमायुधानि वैरिष्वनन्ताहवदुर्मदेषु।  
दृष्ट्वा हि तावत्सहसा पतन्तो नूनं तवैवाच्युत स प्रभावः ॥३२॥
</details>


<details open><summary>विश्वास-प्रस्तुतिः</summary>

हता हतास्ते भवतो दृशैव मया पुनः केशव शस्त्रपूगैः।  
काः कर्णभीष्मप्रमुखान्विजेतुं युष्मत्प्रसादेन विना समर्थः ॥३३॥
</details>

<details><summary>मूलम्</summary>

हता हतास्ते भवतो दृशैव मया पुनः केशव शस्त्रपूगैः।  
काः कर्णभीष्मप्रमुखान्विजेतुं युष्मत्प्रसादेन विना समर्थः ॥३३॥
</details>


<details open><summary>विश्वास-प्रस्तुतिः</summary>

त्रिशूलपाणिर्मम यः पुरस्तान्निषूदयन्वैरिबलं जगाम।  
ज्ञातं मया साम्प्रतमेतदीश तव प्रसादस्य हि सा विभूतिः ॥३४॥
</details>

<details><summary>मूलम्</summary>

त्रिशूलपाणिर्मम यः पुरस्तान्निषूदयन्वैरिबलं जगाम।  
ज्ञातं मया साम्प्रतमेतदीश तव प्रसादस्य हि सा विभूतिः ॥३४॥
</details>


<details open><summary>विश्वास-प्रस्तुतिः</summary>

यमेन्द्रवित्तेशजलेशवह्निसूर्यात्मको यश्च ममास्त्रपूअः।  
नाशाय नाभूत्पतितोऽपि काये त्वत्सन्निधानस्य हि सोऽनुभावः ॥३५॥
</details>

<details><summary>मूलम्</summary>

यमेन्द्रवित्तेशजलेशवह्निसूर्यात्मको यश्च ममास्त्रपूअः।  
नाशाय नाभूत्पतितोऽपि काये त्वत्सन्निधानस्य हि सोऽनुभावः ॥३५॥
</details>


<details open><summary>विश्वास-प्रस्तुतिः</summary>

बाल्ये भवान्यानि चकार देव कर्माण्यसह्यानि सुरासुराणाम्।  
तैरेव जानीम न यत्परं त्वां दोषः स निर्दोषो मनुष्यतायाः ॥३६॥
</details>

<details><summary>मूलम्</summary>

बाल्ये भवान्यानि चकार देव कर्माण्यसह्यानि सुरासुराणाम्।  
तैरेव जानीम न यत्परं त्वां दोषः स निर्दोषो मनुष्यतायाः ॥३६॥
</details>


<details open><summary>विश्वास-प्रस्तुतिः</summary>

तालोच्छ्रिताग्रं गुरुभारसारमायामविस्तारवदद्यजातः।  
पादाग्रविक्षेपविभिन्नभाण्डं चिक्षेप कोऽन्यः शकटं यथा त्वम् ॥३७॥
</details>

<details><summary>मूलम्</summary>

तालोच्छ्रिताग्रं गुरुभारसारमायामविस्तारवदद्यजातः।  
पादाग्रविक्षेपविभिन्नभाण्डं चिक्षेप कोऽन्यः शकटं यथा त्वम् ॥३७॥
</details>


<details open><summary>विश्वास-प्रस्तुतिः</summary>

अन्येन केनाच्युत पूतनायाः प्राणैः समं पीतमसृग्विमिश्रम्।  
त्वया यथा स्तन्यमतीवबाल्ये गोष्ठे च भग्नौ यमलार्जुनौ तौ ॥३८॥
</details>

<details><summary>मूलम्</summary>

अन्येन केनाच्युत पूतनायाः प्राणैः समं पीतमसृग्विमिश्रम्।  
त्वया यथा स्तन्यमतीवबाल्ये गोष्ठे च भग्नौ यमलार्जुनौ तौ ॥३८॥
</details>


<details open><summary>विश्वास-प्रस्तुतिः</summary>

विषानलोष्णाम्बुनिपातभीममास्फोट्य को वा भुवि मनुषोऽन्यः।  
ननर्त पादाब्जनिपीडितस्य फणं समारुह्य च कालियस्य ॥३९॥
</details>

<details><summary>मूलम्</summary>

विषानलोष्णाम्बुनिपातभीममास्फोट्य को वा भुवि मनुषोऽन्यः।  
ननर्त पादाब्जनिपीडितस्य फणं समारुह्य च कालियस्य ॥३९॥
</details>


<details open><summary>विश्वास-प्रस्तुतिः</summary>

सुरेशसन्देशविरोधवत्सु वर्षत्सु मेघेषु गवान्निमित्तम्।  
दिनानि सप्तास्ति च कस्य शक्तिर्गोवर्धनं धारयितुं करेण ॥४०॥
</details>

<details><summary>मूलम्</summary>

सुरेशसन्देशविरोधवत्सु वर्षत्सु मेघेषु गवान्निमित्तम्।  
दिनानि सप्तास्ति च कस्य शक्तिर्गोवर्धनं धारयितुं करेण ॥४०॥
</details>


<details open><summary>विश्वास-प्रस्तुतिः</summary>

प्रलम्बचाणूरमुखान्निहत्य कंसासुरं यस्य बिभेति शक्रः।  
तमष्टवर्षो निजघान कोऽन्यो निरायोधो नाथ मनुष्यजन्मा ॥४१॥
</details>

<details><summary>मूलम्</summary>

प्रलम्बचाणूरमुखान्निहत्य कंसासुरं यस्य बिभेति शक्रः।  
तमष्टवर्षो निजघान कोऽन्यो निरायोधो नाथ मनुष्यजन्मा ॥४१॥
</details>


<details open><summary>विश्वास-प्रस्तुतिः</summary>

बाणार्थमभ्युद्यतमुग्रशूलं निर्जित्य सङ्ख्ये त्रिपुरारिमेकः।  
सकार्त्तिकेयज्वरमस्त्रबाहुं करोति को बाणमनच्युतोऽन्यः ॥४२॥
</details>

<details><summary>मूलम्</summary>

बाणार्थमभ्युद्यतमुग्रशूलं निर्जित्य सङ्ख्ये त्रिपुरारिमेकः।  
सकार्त्तिकेयज्वरमस्त्रबाहुं करोति को बाणमनच्युतोऽन्यः ॥४२॥
</details>


<details open><summary>विश्वास-प्रस्तुतिः</summary>

कः पारिजातं सुरसुन्दरीणां सदोपभोग्यं विजितेन्द्रसैन्यः।  
स्वर्गान्महीमुच्छ्रितवीर्यधैर्यः समानयामास यथा प्रभो त्वम् ॥४३॥
</details>

<details><summary>मूलम्</summary>

कः पारिजातं सुरसुन्दरीणां सदोपभोग्यं विजितेन्द्रसैन्यः।  
स्वर्गान्महीमुच्छ्रितवीर्यधैर्यः समानयामास यथा प्रभो त्वम् ॥४३॥
</details>


<details open><summary>विश्वास-प्रस्तुतिः</summary>

हत्वा हयग्रीवमुदारवीर्यं निशुम्भशुम्भौ नरकं च कोऽन्यः।  
जग्राह कन्यापुरमात्मनोऽर्थं प्राग्ज्योतिषाख्ये नगरे महात्मन् ॥४४॥
</details>

<details><summary>मूलम्</summary>

हत्वा हयग्रीवमुदारवीर्यं निशुम्भशुम्भौ नरकं च कोऽन्यः।  
जग्राह कन्यापुरमात्मनोऽर्थं प्राग्ज्योतिषाख्ये नगरे महात्मन् ॥४४॥
</details>


<details open><summary>विश्वास-प्रस्तुतिः</summary>

स्थितौ स्थितस्त्वं परिपासि विश्वं तैस्तैरुपायैरविनीतभीतैः।  
मैत्री न येषां विनयाय तांस्तान्सर्वान्भवान्संहरतेऽव्ययात्मन् ॥४५॥
</details>

<details><summary>मूलम्</summary>

स्थितौ स्थितस्त्वं परिपासि विश्वं तैस्तैरुपायैरविनीतभीतैः।  
मैत्री न येषां विनयाय तांस्तान्सर्वान्भवान्संहरतेऽव्ययात्मन् ॥४५॥
</details>


<details open><summary>विश्वास-प्रस्तुतिः</summary>

हिताय तेषां कपिलादिरूपिणा त्वयानुशस्ता बहवोऽनुजीवाः।  
येषां न मैत्री हृदि ते न नेया विश्वोपकारी वध एव तेषाम् ॥४६॥
</details>

<details><summary>मूलम्</summary>

हिताय तेषां कपिलादिरूपिणा त्वयानुशस्ता बहवोऽनुजीवाः।  
येषां न मैत्री हृदि ते न नेया विश्वोपकारी वध एव तेषाम् ॥४६॥
</details>


<details open><summary>विश्वास-प्रस्तुतिः</summary>

इत्थं भवान्दुष्टवधेन नूनं विश्वोपकाराय विभो प्रवृत्तः।  
स्थितौ स्थितं पालनमेव विष्णुः करोति हन्त्यन्तगतोऽन्तरुद्रः\! ॥४७॥
</details>

<details><summary>मूलम्</summary>

इत्थं भवान्दुष्टवधेन नूनं विश्वोपकाराय विभो प्रवृत्तः।  
स्थितौ स्थितं पालनमेव विष्णुः करोति हन्त्यन्तगतोऽन्तरुद्रः\! ॥४७॥
</details>


<details open><summary>विश्वास-प्रस्तुतिः</summary>

एतानि चान्यानि च दुष्कराणि दृष्टानि कर्माणि तथापि सत्यम्।  
मन्यामहे त्वां जगतः प्रसूतिं किं कुर्म माया तव मोहनीयम् ॥४८॥
</details>

<details><summary>मूलम्</summary>

एतानि चान्यानि च दुष्कराणि दृष्टानि कर्माणि तथापि सत्यम्।  
मन्यामहे त्वां जगतः प्रसूतिं किं कुर्म माया तव मोहनीयम् ॥४८॥
</details>


<details open><summary>विश्वास-प्रस्तुतिः</summary>

त्वं सर्वमेतत्त्वयि सर्वमेतत्त्वत्तस्तथैतत्तव चैतदीश।  
एतत्स्वरूपं तव सर्वभूतं विभूतिभेदैर्बहुभिः स्थितस्य ॥४९॥
</details>

<details><summary>मूलम्</summary>

त्वं सर्वमेतत्त्वयि सर्वमेतत्त्वत्तस्तथैतत्तव चैतदीश।  
एतत्स्वरूपं तव सर्वभूतं विभूतिभेदैर्बहुभिः स्थितस्य ॥४९॥
</details>


<details open><summary>विश्वास-प्रस्तुतिः</summary>

प्रसीद कृष्णाच्युत वासुदेव जनार्दनानन्त नृसिंह विष्णो।  
मनुष्यसामान्यधिया यदीश दृष्टो मया तत्क्षमस्वादिदेव ॥५०॥
</details>

<details><summary>मूलम्</summary>

प्रसीद कृष्णाच्युत वासुदेव जनार्दनानन्त नृसिंह विष्णो।  
मनुष्यसामान्यधिया यदीश दृष्टो मया तत्क्षमस्वादिदेव ॥५०॥
</details>


<details open><summary>विश्वास-प्रस्तुतिः</summary>

न वेद्मि सद्भावमहं तवाद्य सद्भावभूतस्य चराचरस्य।  
यो वै भवान्कोऽपि नतोऽस्मि तस्मै मनुष्यरूपाय चतुर्भुजाय ॥५१॥
</details>

<details><summary>मूलम्</summary>

न वेद्मि सद्भावमहं तवाद्य सद्भावभूतस्य चराचरस्य।  
यो वै भवान्कोऽपि नतोऽस्मि तस्मै मनुष्यरूपाय चतुर्भुजाय ॥५१॥
</details>


<details open><summary>विश्वास-प्रस्तुतिः</summary>

देवदेव जगन्नाथ सर्वपापहरो भव।  
हेतुमात्रस्त्वहं तत्र त्वयैतदुपसंहृतम् ॥५२॥
</details>

<details><summary>मूलम्</summary>

देवदेव जगन्नाथ सर्वपापहरो भव।  
हेतुमात्रस्त्वहं तत्र त्वयैतदुपसंहृतम् ॥५२॥
</details>


<details open><summary>विश्वास-प्रस्तुतिः</summary>

प्रसीदेश हृषीकेश अक्षौहिण्या दशाष्ट च।  
त्वया ग्रस्ता भुवो भूत्यै हेतुभूता हि मद्विधाः ॥५३॥
</details>

<details><summary>मूलम्</summary>

प्रसीदेश हृषीकेश अक्षौहिण्या दशाष्ट च।  
त्वया ग्रस्ता भुवो भूत्यै हेतुभूता हि मद्विधाः ॥५३॥
</details>


<details open><summary>विश्वास-प्रस्तुतिः</summary>

वयमन्ये च गोविन्द नराः क्रीडनकास्तव।  
मद्विधैः करणैर्देव करोषि स्थितिपालनम् ॥५४॥
</details>

<details><summary>मूलम्</summary>

वयमन्ये च गोविन्द नराः क्रीडनकास्तव।  
मद्विधैः करणैर्देव करोषि स्थितिपालनम् ॥५४॥
</details>


<details open><summary>विश्वास-प्रस्तुतिः</summary>

यदत्र सदसद्वापि किञ्चिदुच्चारितं मया।  
भक्तिमानिति तत्सर्वं क्षन्तव्यं मम केशव ॥५५॥
</details>

<details><summary>मूलम्</summary>

यदत्र सदसद्वापि किञ्चिदुच्चारितं मया।  
भक्तिमानिति तत्सर्वं क्षन्तव्यं मम केशव ॥५५॥
</details>

इति विष्णुधर्मेष्वर्जुनस्तवो नाम पञ्चत्रिंशोऽध्यायः।  
