+++
title = "०३९"

+++
अथैकोनचत्वारिंशोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

कार्यारम्भेषु सर्वेषु दुःस्वप्नेषु च सत्तम।  
अमङ्गल्येषु सर्वेषु यज्जप्तव्यं तदुच्यताम् ॥१॥
</details>

<details><summary>मूलम्</summary>

कार्यारम्भेषु सर्वेषु दुःस्वप्नेषु च सत्तम।  
अमङ्गल्येषु सर्वेषु यज्जप्तव्यं तदुच्यताम् ॥१॥
</details>


<details open><summary>विश्वास-प्रस्तुतिः</summary>

येनारम्भाश्च सिद्ध्यन्ति दुःस्वप्नं चोपशाम्यति।  
अमङ्गलानां सर्वेषां प्रतिघातश्च जायते ॥२॥
</details>

<details><summary>मूलम्</summary>

येनारम्भाश्च सिद्ध्यन्ति दुःस्वप्नं चोपशाम्यति।  
अमङ्गलानां सर्वेषां प्रतिघातश्च जायते ॥२॥
</details>

पुलस्त्य उवाच।  
जनार्दनं भूतपतिं जगद्गुरुं।  
स्मरन्मनुष्यः सततं महामुने।  

<details open><summary>विश्वास-प्रस्तुतिः</summary>

दुष्टान्यशेषाण्यपहन्ति साधयत्य्।  
अशेषकार्याणि तथा यदीच्छति ॥३॥
</details>

<details><summary>मूलम्</summary>

दुष्टान्यशेषाण्यपहन्ति साधयत्य्।  
अशेषकार्याणि तथा यदीच्छति ॥३॥
</details>


<details open><summary>विश्वास-प्रस्तुतिः</summary>

शृणुष्व चान्यद्वदतो ममाखिलं वदामि यत्ते द्विजवर्य मङ्गलम्।  
सर्वार्थसिद्धिं प्रददाति यः सदा निहन्त्यशेषाणि च पातकानि ॥४॥
</details>

<details><summary>मूलम्</summary>

शृणुष्व चान्यद्वदतो ममाखिलं वदामि यत्ते द्विजवर्य मङ्गलम्।  
सर्वार्थसिद्धिं प्रददाति यः सदा निहन्त्यशेषाणि च पातकानि ॥४॥
</details>


<details open><summary>विश्वास-प्रस्तुतिः</summary>

प्रतिष्ठितं यत्र जगच्चराचरं जगच्च यो यो जगतश्च हेतुः।  
जगच्च पात्यत्ति च यः स सर्वदा ममास्तु मङ्गल्यविवृद्दये हरिः ॥५॥
</details>

<details><summary>मूलम्</summary>

प्रतिष्ठितं यत्र जगच्चराचरं जगच्च यो यो जगतश्च हेतुः।  
जगच्च पात्यत्ति च यः स सर्वदा ममास्तु मङ्गल्यविवृद्दये हरिः ॥५॥
</details>


<details open><summary>विश्वास-प्रस्तुतिः</summary>

व्योमाम्बुवाय्वग्निमहीस्वरूपैर्विस्तारवान्योऽणुतरोऽणुभागात्।  
स स्थूलसूक्ष्मः सततं सुरेश्वरोममास्तु मङ्गल्यविवृद्धये हरिः ॥६॥
</details>

<details><summary>मूलम्</summary>

व्योमाम्बुवाय्वग्निमहीस्वरूपैर्विस्तारवान्योऽणुतरोऽणुभागात्।  
स स्थूलसूक्ष्मः सततं सुरेश्वरोममास्तु मङ्गल्यविवृद्धये हरिः ॥६॥
</details>

यस्मात्परस्तात्पुरुषादनन्ताद्।  
अनादिमध्यादखिलं न किञ्चित्।  

<details open><summary>विश्वास-प्रस्तुतिः</summary>

स हेतुहेतुः परमेश्वरेश्वरो।  
ममास्तु मङ्गल्यविवृद्धये हरिः ॥७॥
</details>

<details><summary>मूलम्</summary>

स हेतुहेतुः परमेश्वरेश्वरो।  
ममास्तु मङ्गल्यविवृद्धये हरिः ॥७॥
</details>

हिरण्यगर्भाच्युतरुद्ररूपी।  
सृजत्यशेषं परिपाति हन्ति।  

<details open><summary>विश्वास-प्रस्तुतिः</summary>

गुणाश्रयी यो भगवान्स सर्वदा।  
ममास्तु मङ्गल्यविवृद्धये हरिः ॥८॥
</details>

<details><summary>मूलम्</summary>

गुणाश्रयी यो भगवान्स सर्वदा।  
ममास्तु मङ्गल्यविवृद्धये हरिः ॥८॥
</details>

परः सुराणां परमोऽसुराणां।  
परो मुनीनां परमो यतीनाम्।  

<details open><summary>विश्वास-प्रस्तुतिः</summary>

परः समस्तस्य च यः स देवो।  
ममास्तु मङ्गल्यविवृद्धये हरिः ॥९॥
</details>

<details><summary>मूलम्</summary>

परः समस्तस्य च यः स देवो।  
ममास्तु मङ्गल्यविवृद्धये हरिः ॥९॥
</details>

ध्यातो यतीनामपकल्मषैर्यो।  
ददाति मुक्तिं परमेश्वरेश्वरः।  

<details open><summary>विश्वास-प्रस्तुतिः</summary>

मनोभिराद्यः पुरुषः स सर्वदा।  
ममास्तु मङ्गल्यविवृद्धये हरिः ॥१०॥
</details>

<details><summary>मूलम्</summary>

मनोभिराद्यः पुरुषः स सर्वदा।  
ममास्तु मङ्गल्यविवृद्धये हरिः ॥१०॥
</details>

सुरेन्द्रवैवस्वतवित्तपाम्बुपस्वरूपरूपी परिपाति यो जगत्।  

<details open><summary>विश्वास-प्रस्तुतिः</summary>

स शुद्धसत्त्वः परमेश्वरेश्वरो।  
ममास्तु मङ्गल्यविवृद्धये हरिः ॥११॥
</details>

<details><summary>मूलम्</summary>

स शुद्धसत्त्वः परमेश्वरेश्वरो।  
ममास्तु मङ्गल्यविवृद्धये हरिः ॥११॥
</details>

यन्नामकीर्तनतो विमुच्यते।  
अनेकजन्मार्जितपापसञ्चयैः।  

<details open><summary>विश्वास-प्रस्तुतिः</summary>

पापेन्धनाग्निः स सदैव निर्मलो।  
ममास्तु मङ्गल्यविवृद्धये हरिः ॥१२॥
</details>

<details><summary>मूलम्</summary>

पापेन्धनाग्निः स सदैव निर्मलो।  
ममास्तु मङ्गल्यविवृद्धये हरिः ॥१२॥
</details>

येनोद्धृतेयं धरणी रसातलाद्।  
अशेषसत्त्वस्थितिकारणादिदम्।  

<details open><summary>विश्वास-प्रस्तुतिः</summary>

बिभर्ति विश्वं जगतः स मूलवान्।  
ममास्तु मङ्गल्यविवृद्धये हरिः ॥१३॥
</details>

<details><summary>मूलम्</summary>

बिभर्ति विश्वं जगतः स मूलवान्।  
ममास्तु मङ्गल्यविवृद्धये हरिः ॥१३॥
</details>

पादेषु वेदा जठरे चराचरं।  
रोमस्वशेषा मुनयो मुखे मखाः।  

<details open><summary>विश्वास-प्रस्तुतिः</summary>

यस्येश्वरेशस्य स सर्वदा प्रभुर्।  
ममास्तु मङ्गल्यविवृद्धये हरिः ॥१४॥
</details>

<details><summary>मूलम्</summary>

यस्येश्वरेशस्य स सर्वदा प्रभुर्।  
ममास्तु मङ्गल्यविवृद्धये हरिः ॥१४॥
</details>

समस्तयज्ञाङ्गमयं वपुर्विभोर्।  
यस्याङ्गमीशेश्वरसंस्तुतस्य।  

<details open><summary>विश्वास-प्रस्तुतिः</summary>

वराहरूपो भगवान्स सर्वदा।  
ममास्तु मङ्गल्यविवृद्धये हरिः ॥१५॥
</details>

<details><summary>मूलम्</summary>

वराहरूपो भगवान्स सर्वदा।  
ममास्तु मङ्गल्यविवृद्धये हरिः ॥१५॥
</details>

विक्षोभ्य सर्वोदधितोयसम्पदं।  
दधार धात्रीं जगतश्च योद्भवः।  

<details open><summary>विश्वास-प्रस्तुतिः</summary>

यज्ञेश्वरो यज्ञपुमान्स सर्वदा।  
ममास्तु मङ्गल्यविवृद्धये हरिः ॥१६॥
</details>

<details><summary>मूलम्</summary>

यज्ञेश्वरो यज्ञपुमान्स सर्वदा।  
ममास्तु मङ्गल्यविवृद्धये हरिः ॥१६॥
</details>

पातालमूलेश्वरभोगिसंहतौ।  
विन्यस्य पादौ पृथिवीं च बिभ्रतः।  

<details open><summary>विश्वास-प्रस्तुतिः</summary>

यस्योपमानं न बभूव सोऽच्युतो।  
ममास्तु मङ्गल्यविवृद्धये हरिः ॥१७॥
</details>

<details><summary>मूलम्</summary>

यस्योपमानं न बभूव सोऽच्युतो।  
ममास्तु मङ्गल्यविवृद्धये हरिः ॥१७॥
</details>

विघर्घरं यस्य च बृंहतो मुहुः।  
सनन्दनाद्यैर्जनलोकसंस्थितैः।  

<details open><summary>विश्वास-प्रस्तुतिः</summary>

श्रुतं जयेत्युक्तिपरैः स सर्वदा।  
ममास्तु मङ्गल्यविवृद्धये हरिः ॥१८॥
</details>

<details><summary>मूलम्</summary>

श्रुतं जयेत्युक्तिपरैः स सर्वदा।  
ममास्तु मङ्गल्यविवृद्धये हरिः ॥१८॥
</details>

एकार्णवाद्यस्य महीयसो महीम्।  
आदाय वेगेन समुत्पतिष्यतः।  

<details open><summary>विश्वास-प्रस्तुतिः</summary>

नुतं वपुर्योगिवरैः स सर्वदा।  
ममास्तु मङ्गल्यविवृद्धये हरिः ॥१९॥
</details>

<details><summary>मूलम्</summary>

नुतं वपुर्योगिवरैः स सर्वदा।  
ममास्तु मङ्गल्यविवृद्धये हरिः ॥१९॥
</details>

हतो हिरण्याक्षमहासुरः पुरा।  
पुराणपुंसा परमेण येन।  

<details open><summary>विश्वास-प्रस्तुतिः</summary>

वराहरूपः स पतिः प्रजापतेर्।  
ममास्तु मङ्गल्यविवृद्धये हरिः ॥२०॥
</details>

<details><summary>मूलम्</summary>

वराहरूपः स पतिः प्रजापतेर्।  
ममास्तु मङ्गल्यविवृद्धये हरिः ॥२०॥
</details>

दंष्ट्राकरालं सुरभीतिनाशनं।  
कृत्वा वपुर्दिव्यनृसिंहरूपिणं।  

<details open><summary>विश्वास-प्रस्तुतिः</summary>

त्रातं जगद्येन स सर्वदा प्रभुर्।  
ममास्तु मङ्गल्यविवृद्धये हरिः ॥२१॥
</details>

<details><summary>मूलम्</summary>

त्रातं जगद्येन स सर्वदा प्रभुर्।  
ममास्तु मङ्गल्यविवृद्धये हरिः ॥२१॥
</details>

दैत्येन्द्रवक्षःस्थलदारदारुणैः।  
करोरुहैः शत्रुरुजानुकारिभिः।  

<details open><summary>विश्वास-प्रस्तुतिः</summary>

चिच्छेद लोकस्य भयानि चाव्ययो।  
ममास्तु मङ्गल्यविवृद्धये हरिः ॥२२॥
</details>

<details><summary>मूलम्</summary>

चिच्छेद लोकस्य भयानि चाव्ययो।  
ममास्तु मङ्गल्यविवृद्धये हरिः ॥२२॥
</details>

दन्तान्तदीप्तिद्युतिनिर्मलाणि।  
चकार सर्वाणि दिशं मुखानि।  

<details open><summary>विश्वास-प्रस्तुतिः</summary>

निनादवित्रासितदानवो ह्यसौ।  
ममास्तु मङ्गल्यविवृद्धये हरिः ॥२३॥
</details>

<details><summary>मूलम्</summary>

निनादवित्रासितदानवो ह्यसौ।  
ममास्तु मङ्गल्यविवृद्धये हरिः ॥२३॥
</details>

यन्नामसङ्कीर्तनतो महाभयाद्।  
विमोक्षमाप्नोति न संशयं नरः।  

<details open><summary>विश्वास-प्रस्तुतिः</summary>

समस्तलोकार्तिहरो नृकेसरी।  
ममास्तु मङ्गल्यविवृद्धये हरिः ॥२४॥
</details>

<details><summary>मूलम्</summary>

समस्तलोकार्तिहरो नृकेसरी।  
ममास्तु मङ्गल्यविवृद्धये हरिः ॥२४॥
</details>

सटाकलापभ्रमणानिलहताः।  
स्फुटन्ति यस्याम्बुधराः समन्ततः।  

<details open><summary>विश्वास-प्रस्तुतिः</summary>

स दिव्यसिंहः स्फुरिताकुलेक्षणो।  
ममास्तु मङ्गल्यविवृद्धये हरिः ॥२५॥
</details>

<details><summary>मूलम्</summary>

स दिव्यसिंहः स्फुरिताकुलेक्षणो।  
ममास्तु मङ्गल्यविवृद्धये हरिः ॥२५॥
</details>

यदीक्षणज्योतिषि रश्मिमण्डलं।  
प्रलीनमेव न रराज भास्वतः।  

<details open><summary>विश्वास-प्रस्तुतिः</summary>

कुतः शशाङ्कस्य स सिंहरूपधृ।  
ममास्तु मङ्गल्यविवृद्धये हरिः ॥२६॥
</details>

<details><summary>मूलम्</summary>

कुतः शशाङ्कस्य स सिंहरूपधृ।  
ममास्तु मङ्गल्यविवृद्धये हरिः ॥२६॥
</details>

द्रवन्ति दैत्याः प्रणमन्ति देवता।  
नश्यन्ति रक्षांस्यपयान्ति चारयः।  

<details open><summary>विश्वास-प्रस्तुतिः</summary>

यत्कीर्तनात्सोऽद्भुतरूपकेसरी।  
ममास्तु मङ्गल्यविवृद्धये हरिः ॥२७॥
</details>

<details><summary>मूलम्</summary>

यत्कीर्तनात्सोऽद्भुतरूपकेसरी।  
ममास्तु मङ्गल्यविवृद्धये हरिः ॥२७॥
</details>

अशेषदेवेशनरेश्वरेश्वरैः।  
सदा स्तुतं यच्चरितं महाद्भुतम्।  

<details open><summary>विश्वास-प्रस्तुतिः</summary>

स सर्वलोकार्तिहरो महाहरिर्।  
ममास्तु मङ्गल्यविवृद्धये हरिः ॥२८॥
</details>

<details><summary>मूलम्</summary>

स सर्वलोकार्तिहरो महाहरिर्।  
ममास्तु मङ्गल्यविवृद्धये हरिः ॥२८॥
</details>

ऋक्कारितं यो यजुषातिशान्तिमत्।  
सामध्वनिध्वस्तसमस्तपातकम्।  

<details open><summary>विश्वास-प्रस्तुतिः</summary>

चक्रे जगद्वामनकः स सर्वदा।  
ममास्तु मङ्गल्यविवृद्धये हरिः ॥२९॥
</details>

<details><summary>मूलम्</summary>

चक्रे जगद्वामनकः स सर्वदा।  
ममास्तु मङ्गल्यविवृद्धये हरिः ॥२९॥
</details>

यत्पादविन्यासपवित्रतां मही।  
ययौ वियदृग्यजुषामुदीरणात्।  

<details open><summary>विश्वास-प्रस्तुतिः</summary>

स वामनो दिव्यशरीरधृक् सदा।  
ममास्तु मङ्गल्यविवृद्धये हरिः ॥३०॥
</details>

<details><summary>मूलम्</summary>

स वामनो दिव्यशरीरधृक् सदा।  
ममास्तु मङ्गल्यविवृद्धये हरिः ॥३०॥
</details>

यस्मिन्प्रयाते सुरभूभृतोऽध्वरं।  
ननाम खेदादवनिः ससागरा।  

<details open><summary>विश्वास-प्रस्तुतिः</summary>

स वामनः सर्वजगन्मयः सदा।  
ममास्तु मङ्गल्यविवृद्धये हरिः ॥३१॥
</details>

<details><summary>मूलम्</summary>

स वामनः सर्वजगन्मयः सदा।  
ममास्तु मङ्गल्यविवृद्धये हरिः ॥३१॥
</details>

महाद्युतौ दैत्यपतेर्महाध्वरं।  
यस्मिन्प्रविष्टे क्षुभितं महासुरैः।  

<details open><summary>विश्वास-प्रस्तुतिः</summary>

स वामनोऽन्तस्थितसप्तलोकधृङ्।  
ममास्तु मङ्गल्यविवृद्धये हरिः ॥३२॥
</details>

<details><summary>मूलम्</summary>

स वामनोऽन्तस्थितसप्तलोकधृङ्।  
ममास्तु मङ्गल्यविवृद्धये हरिः ॥३२॥
</details>

समस्तदेवेष्टिमयं महाद्युतिर्।  
दधार यो रूपमतीन्द्रियं प्रभुः।  

<details open><summary>विश्वास-प्रस्तुतिः</summary>

त्रिविक्रमाक्रान्तजगत्त्रयः सदा।  
ममास्तु मङ्गल्यविवृद्धये हरिः ॥३३॥
</details>

<details><summary>मूलम्</summary>

त्रिविक्रमाक्रान्तजगत्त्रयः सदा।  
ममास्तु मङ्गल्यविवृद्धये हरिः ॥३३॥
</details>

सङ्घैः सुराणां दिवि भूतले स्थितैस्।  
तथा मनुष्यैर्गगने स सर्वदा।  

<details open><summary>विश्वास-प्रस्तुतिः</summary>

स्तुतः क्रमाद्यः प्रददे स सर्वदा।  
ममास्तु मङ्गल्यविवृद्धये हरिः ॥३४॥
</details>

<details><summary>मूलम्</summary>

स्तुतः क्रमाद्यः प्रददे स सर्वदा।  
ममास्तु मङ्गल्यविवृद्धये हरिः ॥३४॥
</details>

क्रान्त्वा धरित्रीं गगनं तथा दिवं।  
मरुत्पतेर्यः प्रददौ त्रिविष्टपम्।  

<details open><summary>विश्वास-प्रस्तुतिः</summary>

स देवदेवो भुवनेश्वरेश्वरो।  
ममास्तु मङ्गल्यविवृद्धये हरिः ॥३५॥
</details>

<details><summary>मूलम्</summary>

स देवदेवो भुवनेश्वरेश्वरो।  
ममास्तु मङ्गल्यविवृद्धये हरिः ॥३५॥
</details>

अनुग्रहं चापि बलेरनुत्तमं।  
चकार यश्चेन्द्रपदोपलक्षणं।  

<details open><summary>विश्वास-प्रस्तुतिः</summary>

सुरांश्च यज्ञस्य भुजः स सर्वदा।  
ममास्तु मङ्गल्यविवृद्धये हरिः ॥३६॥
</details>

<details><summary>मूलम्</summary>

सुरांश्च यज्ञस्य भुजः स सर्वदा।  
ममास्तु मङ्गल्यविवृद्धये हरिः ॥३६॥
</details>

रसातलाद्येन पुरा समाहृताः।  
समस्तवेदा वरवाजिरूपिणा।  

<details open><summary>विश्वास-प्रस्तुतिः</summary>

स कैटभारिर्मधुसूदनो महान्।  
ममास्तु मङ्गल्यविवृद्धये हरिः ॥३७॥
</details>

<details><summary>मूलम्</summary>

स कैटभारिर्मधुसूदनो महान्।  
ममास्तु मङ्गल्यविवृद्धये हरिः ॥३७॥
</details>

निःक्षत्रियां यश्च चकार मेदिनीम्।  
अनेकशो बाहुवनं तथाछिनत्।  

<details open><summary>विश्वास-प्रस्तुतिः</summary>

यः कार्तवीर्यस्य स भार्गवोत्तमो।  
ममास्तु मङ्गल्यविवृद्धये हरिः ॥३८॥
</details>

<details><summary>मूलम्</summary>

यः कार्तवीर्यस्य स भार्गवोत्तमो।  
ममास्तु मङ्गल्यविवृद्धये हरिः ॥३८॥
</details>

निहत्य वालिं च कपीश्वरं हि यो।  
निबध्य सेतुं जलधौ दशाननम्।  

<details open><summary>विश्वास-प्रस्तुतिः</summary>

जघान चान्यान्रजनीचरानसौ।  
ममास्तु मङ्गल्यविवृद्धये हरिः ॥३९॥
</details>

<details><summary>मूलम्</summary>

जघान चान्यान्रजनीचरानसौ।  
ममास्तु मङ्गल्यविवृद्धये हरिः ॥३९॥
</details>

चिक्षेप बालः शकटं बभञ्ज यो।  
यमलार्जुनौ कंसमरिं जघान।  

<details open><summary>विश्वास-प्रस्तुतिः</summary>

ममर्द चाणूरमुखं स सर्वदा।  
ममास्तु मङ्गल्यविवृद्धये हरिः ॥४०॥
</details>

<details><summary>मूलम्</summary>

ममर्द चाणूरमुखं स सर्वदा।  
ममास्तु मङ्गल्यविवृद्धये हरिः ॥४०॥
</details>

प्रातः सहस्रांशुमरीचिनिर्मलं।  
करेण बिभ्रद्भगवान्सुदर्शनम्।  

<details open><summary>विश्वास-प्रस्तुतिः</summary>

कौमोदकीं चापि गदामनुत्तमां।  
ममास्तु मङ्गल्यविवृद्धये हरिः ॥४१॥
</details>

<details><summary>मूलम्</summary>

कौमोदकीं चापि गदामनुत्तमां।  
ममास्तु मङ्गल्यविवृद्धये हरिः ॥४१॥
</details>

हिमेन्दुकुन्दस्फटिकाभ्रकोमलं।  
मुखानिलापूरितमीश्वरेश्वरः।  

<details open><summary>विश्वास-प्रस्तुतिः</summary>

मध्याह्नकाले च स शङ्खमुत्तमम्।  
ममास्तु मङ्गल्यविवृद्धये हरिः ॥४२॥
</details>

<details><summary>मूलम्</summary>

मध्याह्नकाले च स शङ्खमुत्तमम्।  
ममास्तु मङ्गल्यविवृद्धये हरिः ॥४२॥
</details>

तथापराह्ने प्रविकासिपङ्कजं।  
वक्षःस्थलेन श्रियमुद्वहद्विभुः।  

<details open><summary>विश्वास-प्रस्तुतिः</summary>

विस्तारिपद्मोत्पलपत्रलोचनो।  
ममास्तु मङ्गल्यविवृद्धये हरिः ॥४३॥
</details>

<details><summary>मूलम्</summary>

विस्तारिपद्मोत्पलपत्रलोचनो।  
ममास्तु मङ्गल्यविवृद्धये हरिः ॥४३॥
</details>

सर्वेषु कालेषु समस्तदेशेष्व्।  
अशेषकार्येषु तथेश्वरेश्वरः।  

<details open><summary>विश्वास-प्रस्तुतिः</summary>

सर्वैः स्वरूपैर्भगवाननादिमान्।  
ममास्तु मङ्गल्यविवृद्धये हरिः ॥४४॥
</details>

<details><summary>मूलम्</summary>

सर्वैः स्वरूपैर्भगवाननादिमान्।  
ममास्तु मङ्गल्यविवृद्धये हरिः ॥४४॥
</details>

एतत्पठन्दाल्भ्य समस्तपापैर्।  
विमुच्यते विष्णुपरो मनुष्यः।  

<details open><summary>विश्वास-प्रस्तुतिः</summary>

सिध्यन्ति कार्याणि तथास्य सर्वाण्य्।  
अर्थानवाप्नोति तथा यथेष्टम् ॥४५॥
</details>

<details><summary>मूलम्</summary>

सिध्यन्ति कार्याणि तथास्य सर्वाण्य्।  
अर्थानवाप्नोति तथा यथेष्टम् ॥४५॥
</details>

दुःस्वप्नं प्रशममुपैति पठ्यमाने।  
स्तोत्रेऽस्मिञ्श्रवणविधौ सदोत्थितस्य।  

<details open><summary>विश्वास-प्रस्तुतिः</summary>

प्रारम्भो द्रुतमुपयाति सिद्धिमीशः।  
पापानि क्षपयति चास्य वासुदेवः ॥४६॥
</details>

<details><summary>मूलम्</summary>

प्रारम्भो द्रुतमुपयाति सिद्धिमीशः।  
पापानि क्षपयति चास्य वासुदेवः ॥४६॥
</details>

मङ्गल्यं परममिदं सदार्थसिद्धिं।  
निर्विघ्न त्वधिकफलं सदा ददाति।  

<details open><summary>विश्वास-प्रस्तुतिः</summary>

किं लोके तदिह परत्र चास्ति पुंसाम्।  
यद्विष्णुप्रवणधिया न दाल्भ्य साध्यम् ॥४७॥
</details>

<details><summary>मूलम्</summary>

किं लोके तदिह परत्र चास्ति पुंसाम्।  
यद्विष्णुप्रवणधिया न दाल्भ्य साध्यम् ॥४७॥
</details>

देवेन्द्रस्त्रिभुवनमर्थमेकपिङ्गः।  
सर्वर्द्धिं त्रिभुवनगां च कार्तवीर्यः।  

<details open><summary>विश्वास-प्रस्तुतिः</summary>

वैदेहः परमपदं प्रसाद्य विष्णुं।  
सम्प्राप्तः सकलफलप्रदो हि विष्णुः ॥४८॥
</details>

<details><summary>मूलम्</summary>

वैदेहः परमपदं प्रसाद्य विष्णुं।  
सम्प्राप्तः सकलफलप्रदो हि विष्णुः ॥४८॥
</details>


<details open><summary>विश्वास-प्रस्तुतिः</summary>

सर्वारम्भेषु दाल्भ्यैतद्दुःस्वप्नेषु च पण्डितः।  
जपेदेकमतिर्विष्णौ तथामङ्गल्यदर्शने ॥४९॥
</details>

<details><summary>मूलम्</summary>

सर्वारम्भेषु दाल्भ्यैतद्दुःस्वप्नेषु च पण्डितः।  
जपेदेकमतिर्विष्णौ तथामङ्गल्यदर्शने ॥४९॥
</details>


<details open><summary>विश्वास-प्रस्तुतिः</summary>

शमं प्रयान्ति दुष्टानि ग्रहपीडाश्च दारुणाः।  
कर्मारम्भाश्च सिध्यन्ति पुण्यमाप्नोति चोत्तमम् ॥५०॥
</details>

<details><summary>मूलम्</summary>

शमं प्रयान्ति दुष्टानि ग्रहपीडाश्च दारुणाः।  
कर्मारम्भाश्च सिध्यन्ति पुण्यमाप्नोति चोत्तमम् ॥५०॥
</details>


<details open><summary>विश्वास-प्रस्तुतिः</summary>

हरिर्ददाति भद्राणि मङ्गल्यस्तुतिसंस्तुतः।  
करोत्यखिलरूपैश्च रक्षामक्षतशक्तिधृक् ॥५१॥
</details>

<details><summary>मूलम्</summary>

हरिर्ददाति भद्राणि मङ्गल्यस्तुतिसंस्तुतः।  
करोत्यखिलरूपैश्च रक्षामक्षतशक्तिधृक् ॥५१॥
</details>

इति विष्णुधर्मेषु मङ्गल्यस्तवः।  
