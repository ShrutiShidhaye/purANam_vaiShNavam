+++
title = "००८"

+++
अथाष्टमोऽध्यायः।  
पुलस्त्य उवाच।  

<details open><summary>विश्वास-प्रस्तुतिः</summary>

मासि प्रोष्ठपदे शुक्ले द्वादश्यां जलशायिनम्।  
प्रणम्यानन्तमभ्यर्च्य पुष्पधूपादिभिः शुचिः ॥१॥
</details>

<details><summary>मूलम्</summary>

मासि प्रोष्ठपदे शुक्ले द्वादश्यां जलशायिनम्।  
प्रणम्यानन्तमभ्यर्च्य पुष्पधूपादिभिः शुचिः ॥१॥
</details>


<details open><summary>विश्वास-प्रस्तुतिः</summary>

पाषण्डादिभिरालापमकुर्वन्नियतात्मवान्।  
विप्राय दक्षिणां दत्त्वा नक्तं भुङ्क्ते तु यो नरः ॥२॥
</details>

<details><summary>मूलम्</summary>

पाषण्डादिभिरालापमकुर्वन्नियतात्मवान्।  
विप्राय दक्षिणां दत्त्वा नक्तं भुङ्क्ते तु यो नरः ॥२॥
</details>


<details open><summary>विश्वास-प्रस्तुतिः</summary>

तिष्टन्व्रजन्स्वपंश्चैव क्षुतप्रस्खलितादिषु।  
अनन्तनामस्मरणं कुर्वन्नुच्चारणं तथा ॥३॥
</details>

<details><summary>मूलम्</summary>

तिष्टन्व्रजन्स्वपंश्चैव क्षुतप्रस्खलितादिषु।  
अनन्तनामस्मरणं कुर्वन्नुच्चारणं तथा ॥३॥
</details>

अनेनैव विधानेन मासान्द्वादश वै क्रमात्।  

<details open><summary>विश्वास-प्रस्तुतिः</summary>

उपोष्य पारणे पूर्णे समभ्यर्च्य जगद्गुरुम्।  
गीतवाद्येन हृद्येन प्रीणयन्व्युष्टिमश्नुते ॥४॥
</details>

<details><summary>मूलम्</summary>

उपोष्य पारणे पूर्णे समभ्यर्च्य जगद्गुरुम्।  
गीतवाद्येन हृद्येन प्रीणयन्व्युष्टिमश्नुते ॥४॥
</details>


<details open><summary>विश्वास-प्रस्तुतिः</summary>

अनन्तं गीतवाद्येन यतः फलमुदाहृतम्।  
तेनानन्तं समभ्यर्च्य तदेव लभते फलम् ॥५॥
</details>

<details><summary>मूलम्</summary>

अनन्तं गीतवाद्येन यतः फलमुदाहृतम्।  
तेनानन्तं समभ्यर्च्य तदेव लभते फलम् ॥५॥
</details>


<details open><summary>विश्वास-प्रस्तुतिः</summary>

एवं यः पुरुषः कुर्यादनन्ताराधनं शुचिः।  
नारी वा स्वर्गमभ्येत्य सोऽअनन्तफलमश्नुते ॥६॥
</details>

<details><summary>मूलम्</summary>

एवं यः पुरुषः कुर्यादनन्ताराधनं शुचिः।  
नारी वा स्वर्गमभ्येत्य सोऽअनन्तफलमश्नुते ॥६॥
</details>


<details open><summary>विश्वास-प्रस्तुतिः</summary>

एवं दाल्भ्य हृषीकेशो नरैर्भक्त्या यथाविधि।  
फलं ददात्यसुलभं सलिलेनापि पूजितः ॥७॥
</details>

<details><summary>मूलम्</summary>

एवं दाल्भ्य हृषीकेशो नरैर्भक्त्या यथाविधि।  
फलं ददात्यसुलभं सलिलेनापि पूजितः ॥७॥
</details>


<details open><summary>विश्वास-प्रस्तुतिः</summary>

न विष्णुर्वित्तदानेन पुष्पैर्वा न फलैस्तथा।  
आराध्यते सुशुद्धेन हृदयेनैव केवलम् ॥८॥
</details>

<details><summary>मूलम्</summary>

न विष्णुर्वित्तदानेन पुष्पैर्वा न फलैस्तथा।  
आराध्यते सुशुद्धेन हृदयेनैव केवलम् ॥८॥
</details>


<details open><summary>विश्वास-प्रस्तुतिः</summary>

रागाद्यपेतं हृदयं वाग्दुष्टा नानृतादिना।  
हिंसादिरहितः कायः केशवाराधनत्रयम् ॥९॥
</details>

<details><summary>मूलम्</summary>

रागाद्यपेतं हृदयं वाग्दुष्टा नानृतादिना।  
हिंसादिरहितः कायः केशवाराधनत्रयम् ॥९॥
</details>


<details open><summary>विश्वास-प्रस्तुतिः</summary>

रागादिदूषिते चित्ते नास्पदी मधुसूदनः।  
करोति न रतिं हंसः कदाचित्कर्दमाम्भसि ॥१०॥
</details>

<details><summary>मूलम्</summary>

रागादिदूषिते चित्ते नास्पदी मधुसूदनः।  
करोति न रतिं हंसः कदाचित्कर्दमाम्भसि ॥१०॥
</details>


<details open><summary>विश्वास-प्रस्तुतिः</summary>

न योग्या केशवस्तुत्यै वाग्दुष्टा चानृतादिना।  
तमसो नाशनायालं नेन्दोर्लेखा घनावृता ॥११॥
</details>

<details><summary>मूलम्</summary>

न योग्या केशवस्तुत्यै वाग्दुष्टा चानृतादिना।  
तमसो नाशनायालं नेन्दोर्लेखा घनावृता ॥११॥
</details>


<details open><summary>विश्वास-प्रस्तुतिः</summary>

हिंसादिदूषितः कायः केशवाराधने कुतः।  
जनचित्तप्रसादाय न नभस्तिमिरावृतम् ॥१२॥
</details>

<details><summary>मूलम्</summary>

हिंसादिदूषितः कायः केशवाराधने कुतः।  
जनचित्तप्रसादाय न नभस्तिमिरावृतम् ॥१२॥
</details>


<details open><summary>विश्वास-प्रस्तुतिः</summary>

तस्माच्छ्रद्धस्व भावेन सत्यभावेन च द्विज।  
अहिंसकेन गोविन्दो निसर्गादेव तोषितः ॥१३॥
</details>

<details><summary>मूलम्</summary>

तस्माच्छ्रद्धस्व भावेन सत्यभावेन च द्विज।  
अहिंसकेन गोविन्दो निसर्गादेव तोषितः ॥१३॥
</details>


<details open><summary>विश्वास-प्रस्तुतिः</summary>

सर्वस्वमपि कृष्णाय यो दद्यात्कुटिलाशयः।  
स नैवाराधयत्येनं सद्भावेनार्चयाच्युतम् ॥१४॥
</details>

<details><summary>मूलम्</summary>

सर्वस्वमपि कृष्णाय यो दद्यात्कुटिलाशयः।  
स नैवाराधयत्येनं सद्भावेनार्चयाच्युतम् ॥१४॥
</details>


<details open><summary>विश्वास-प्रस्तुतिः</summary>

रागाद्यपेतं हृदयं कुरु त्वं केशवार्पितम्।  
ततः प्राप्स्यसि दुःप्राप्यमयत्नेनैव केशवम् ॥१५॥
</details>

<details><summary>मूलम्</summary>

रागाद्यपेतं हृदयं कुरु त्वं केशवार्पितम्।  
ततः प्राप्स्यसि दुःप्राप्यमयत्नेनैव केशवम् ॥१५॥
</details>

\-----------दाल्भ्य उवाच।  

<details open><summary>विश्वास-प्रस्तुतिः</summary>

भगवन्कथितः सम्यक् काम्योऽयं केशवं प्रति।  
आराधनविधिः सर्वो भूयः पृच्छामि तद्वद ॥१६॥
</details>

<details><summary>मूलम्</summary>

भगवन्कथितः सम्यक् काम्योऽयं केशवं प्रति।  
आराधनविधिः सर्वो भूयः पृच्छामि तद्वद ॥१६॥
</details>


<details open><summary>विश्वास-प्रस्तुतिः</summary>

कुले जन्म तथारोग्यं धनर्द्धिश्चेह दुर्लभा।  
त्रितयं प्राप्यते येन तन्मे वद महामुने ॥१७॥
</details>

<details><summary>मूलम्</summary>

कुले जन्म तथारोग्यं धनर्द्धिश्चेह दुर्लभा।  
त्रितयं प्राप्यते येन तन्मे वद महामुने ॥१७॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

मातामहं काण्वमुदारवीर्यं महर्षिमभ्यर्च्य कुलप्रसूतिम्।  
पप्रच्छ पुंसामथ योषितां च दुष्वन्तपुत्रो भरतः प्रणम्य ॥१८॥
</details>

<details><summary>मूलम्</summary>

मातामहं काण्वमुदारवीर्यं महर्षिमभ्यर्च्य कुलप्रसूतिम्।  
पप्रच्छ पुंसामथ योषितां च दुष्वन्तपुत्रो भरतः प्रणम्य ॥१८॥
</details>


<details open><summary>विश्वास-प्रस्तुतिः</summary>

यथावदाचष्ट ततो महात्मा स राजवर्याय यथा कुलेषु।  
प्रयान्ति सूतिं पुरुषाः स्त्रियश्च यथा च सम्यक् सुखिनो भवन्ति ॥१९॥
</details>

<details><summary>मूलम्</summary>

यथावदाचष्ट ततो महात्मा स राजवर्याय यथा कुलेषु।  
प्रयान्ति सूतिं पुरुषाः स्त्रियश्च यथा च सम्यक् सुखिनो भवन्ति ॥१९॥
</details>


<details open><summary>विश्वास-प्रस्तुतिः</summary>

पौषे सिते द्वादशमेऽह्नि सार्के तथार्क्षयोगे जगतः प्रसूतिम्।  
सम्पूज्य विष्णुं विधिनोपवासी स्रग्गन्धधूपान्नवरोपहारैः ॥२०॥
</details>

<details><summary>मूलम्</summary>

पौषे सिते द्वादशमेऽह्नि सार्के तथार्क्षयोगे जगतः प्रसूतिम्।  
सम्पूज्य विष्णुं विधिनोपवासी स्रग्गन्धधूपान्नवरोपहारैः ॥२०॥
</details>


<details open><summary>विश्वास-प्रस्तुतिः</summary>

गृह्णीत मासं प्रतिमासपूजां दानादियुक्तं व्रतमब्दमेकम्।  
दद्याच्च दानं द्विजपुङ्गवेभ्यस्तदुच्यमानं विनिबोध भूप ॥२१॥
</details>

<details><summary>मूलम्</summary>

गृह्णीत मासं प्रतिमासपूजां दानादियुक्तं व्रतमब्दमेकम्।  
दद्याच्च दानं द्विजपुङ्गवेभ्यस्तदुच्यमानं विनिबोध भूप ॥२१॥
</details>


<details open><summary>विश्वास-प्रस्तुतिः</summary>

घृतं तिलान्व्रीहियवं हिरण्यं यवान्नमम्भःकरकान्नपानम्।  
छत्त्रं पयोऽन्नं गुडफाणिताढ्यं स्रक्चन्दनं वस्त्रमनुक्रमेण ॥२२॥
</details>

<details><summary>मूलम्</summary>

घृतं तिलान्व्रीहियवं हिरण्यं यवान्नमम्भःकरकान्नपानम्।  
छत्त्रं पयोऽन्नं गुडफाणिताढ्यं स्रक्चन्दनं वस्त्रमनुक्रमेण ॥२२॥
</details>


<details open><summary>विश्वास-प्रस्तुतिः</summary>

मासे च मासे विधिनोदितेन तस्यां तिथौ लोकगुरुं प्रपूज्य।  
अश्नीत यान्यात्मविशुद्धिहेतोः सम्प्राशनानीह निबोध तानि ॥२३॥
</details>

<details><summary>मूलम्</summary>

मासे च मासे विधिनोदितेन तस्यां तिथौ लोकगुरुं प्रपूज्य।  
अश्नीत यान्यात्मविशुद्धिहेतोः सम्प्राशनानीह निबोध तानि ॥२३॥
</details>


<details open><summary>विश्वास-प्रस्तुतिः</summary>

गोमूत्रमम्भो घृतमामशाकं दूर्वा दधि व्रीहियवांस्तिलांश्च।  
सूर्यांशुतप्तं जलमम्बु दार्भं क्षीरं च मासक्रमशोपयुञ्ज्यात् ॥२४॥
</details>

<details><summary>मूलम्</summary>

गोमूत्रमम्भो घृतमामशाकं दूर्वा दधि व्रीहियवांस्तिलांश्च।  
सूर्यांशुतप्तं जलमम्बु दार्भं क्षीरं च मासक्रमशोपयुञ्ज्यात् ॥२४॥
</details>


<details open><summary>विश्वास-प्रस्तुतिः</summary>

कुले प्रधाने धनधान्यपूर्णे विवेकवत्यस्तसमस्तदुःखे।  
प्राप्नोति जन्माविकलेन्द्रियश्च भवत्यरोगो मतिमान्सुखी च ॥२५॥
</details>

<details><summary>मूलम्</summary>

कुले प्रधाने धनधान्यपूर्णे विवेकवत्यस्तसमस्तदुःखे।  
प्राप्नोति जन्माविकलेन्द्रियश्च भवत्यरोगो मतिमान्सुखी च ॥२५॥
</details>


<details open><summary>विश्वास-प्रस्तुतिः</summary>

तस्मात्त्वमप्येतदमोघविद्यो नारायणाराधनमप्रमत्तः।  
कुरुष्व विष्णुं भगवन्तमीशमाराध्य कामानखिलानुपैति ॥२६॥
</details>

<details><summary>मूलम्</summary>

तस्मात्त्वमप्येतदमोघविद्यो नारायणाराधनमप्रमत्तः।  
कुरुष्व विष्णुं भगवन्तमीशमाराध्य कामानखिलानुपैति ॥२६॥
</details>

इति विष्णुधर्मेषु कुलावाप्तिद्वादशी।  
