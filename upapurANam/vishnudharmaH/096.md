+++
title = "०९६"

+++
अथ षड्नवतितमोध्यायः।  
शतानीक उवाच।  

<details open><summary>विश्वास-प्रस्तुतिः</summary>

आख्यातं भवता ब्रह्मन्नेतद्ब्रह्म सनातनम्।  
यस्मादुत्पद्यते कृत्स्नं जगदेतच्चराचरम् ॥१॥
</details>

<details><summary>मूलम्</summary>

आख्यातं भवता ब्रह्मन्नेतद्ब्रह्म सनातनम्।  
यस्मादुत्पद्यते कृत्स्नं जगदेतच्चराचरम् ॥१॥
</details>


<details open><summary>विश्वास-प्रस्तुतिः</summary>

किन्तु कौतुकमत्रास्ति मम भार्गवनन्दन।  
तदहं श्रोतुमिच्छामि त्वत्तः सन्देहमुत्तमम् ॥२॥
</details>

<details><summary>मूलम्</summary>

किन्तु कौतुकमत्रास्ति मम भार्गवनन्दन।  
तदहं श्रोतुमिच्छामि त्वत्तः सन्देहमुत्तमम् ॥२॥
</details>


<details open><summary>विश्वास-प्रस्तुतिः</summary>

यदेतद्भवताख्यातं ब्रह्म ब्रह्मविदां वर।  
परिणामो न तस्यास्ति निर्गुणं सर्वगं यतः ॥३॥
</details>

<details><summary>मूलम्</summary>

यदेतद्भवताख्यातं ब्रह्म ब्रह्मविदां वर।  
परिणामो न तस्यास्ति निर्गुणं सर्वगं यतः ॥३॥
</details>


<details open><summary>विश्वास-प्रस्तुतिः</summary>

सनातनात्सर्वगतात्परिणामविवर्जितात्।  
कथं सञ्जायते कृत्स्नं तस्मादपगुणादपि ॥४॥
</details>

<details><summary>मूलम्</summary>

सनातनात्सर्वगतात्परिणामविवर्जितात्।  
कथं सञ्जायते कृत्स्नं तस्मादपगुणादपि ॥४॥
</details>

शौनक उवाच।  

<details open><summary>विश्वास-प्रस्तुतिः</summary>

द्विविधं कारणं भूप निबोध गदतो मम।  
निमित्तकारणं पूर्वं द्वितीयं परिणामि च ॥५॥
</details>

<details><summary>मूलम्</summary>

द्विविधं कारणं भूप निबोध गदतो मम।  
निमित्तकारणं पूर्वं द्वितीयं परिणामि च ॥५॥
</details>


<details open><summary>विश्वास-प्रस्तुतिः</summary>

यथा कुम्भस्य करणे कुलालः प्रथमं नृप।  
कारणं परिणामाख्यं मृद्द्रव्यमपरं स्मृतम् ॥६॥
</details>

<details><summary>मूलम्</summary>

यथा कुम्भस्य करणे कुलालः प्रथमं नृप।  
कारणं परिणामाख्यं मृद्द्रव्यमपरं स्मृतम् ॥६॥
</details>


<details open><summary>विश्वास-प्रस्तुतिः</summary>

धर्माधर्मादयस्तद्वज्जगत्सृष्टेर्महीपते।  
कारणं परिणामाख्यं निमित्ताख्यं तु तत्परम् ॥७॥
</details>

<details><summary>मूलम्</summary>

धर्माधर्मादयस्तद्वज्जगत्सृष्टेर्महीपते।  
कारणं परिणामाख्यं निमित्ताख्यं तु तत्परम् ॥७॥
</details>


<details open><summary>विश्वास-प्रस्तुतिः</summary>

कारणं कालगगने यथा सन्निधिमात्रतः।  
अविकारितया ब्रह्म तथा सृष्टेर्नरेश्वर ॥८॥
</details>

<details><summary>मूलम्</summary>

कारणं कालगगने यथा सन्निधिमात्रतः।  
अविकारितया ब्रह्म तथा सृष्टेर्नरेश्वर ॥८॥
</details>


<details open><summary>विश्वास-प्रस्तुतिः</summary>

अज्ञानपटलाच्छनैरेकदेशात्मवृत्तिभिः।  
अनात्मवेदिभिर्जीवैर्निजकर्मनिबन्धनैः ॥९॥
</details>

<details><summary>मूलम्</summary>

अज्ञानपटलाच्छनैरेकदेशात्मवृत्तिभिः।  
अनात्मवेदिभिर्जीवैर्निजकर्मनिबन्धनैः ॥९॥
</details>


<details open><summary>विश्वास-प्रस्तुतिः</summary>

कुर्वद्भिर्नृपते कर्म कर्तृत्वमुपचारतः।  
क्रियते सर्वभूतस्य सर्वगस्याव्ययात्मनः ॥१०॥
</details>

<details><summary>मूलम्</summary>

कुर्वद्भिर्नृपते कर्म कर्तृत्वमुपचारतः।  
क्रियते सर्वभूतस्य सर्वगस्याव्ययात्मनः ॥१०॥
</details>


<details open><summary>विश्वास-प्रस्तुतिः</summary>

यतः सम्बन्धवानेभिरशेषैः प्राणिभिः प्रभुः।  
कर्तृत्वमुपचारेण ततस्तस्यापि भूपते ॥११॥
</details>

<details><summary>मूलम्</summary>

यतः सम्बन्धवानेभिरशेषैः प्राणिभिः प्रभुः।  
कर्तृत्वमुपचारेण ततस्तस्यापि भूपते ॥११॥
</details>


<details open><summary>विश्वास-प्रस्तुतिः</summary>

भेदाभेदस्वरूपेण तत्र ब्रह्म व्यवस्थितम्।  
तयोः स्वरूपं नृपते श्रूयतामुभयोरपि ॥१२॥
</details>

<details><summary>मूलम्</summary>

भेदाभेदस्वरूपेण तत्र ब्रह्म व्यवस्थितम्।  
तयोः स्वरूपं नृपते श्रूयतामुभयोरपि ॥१२॥
</details>


<details open><summary>विश्वास-प्रस्तुतिः</summary>

अनादिसम्बन्धवत्या क्षेत्रज्ञः क्षेत्रविद्यया।  
व्याप्तः पश्यत्यभेदेन ब्रह्म तद्ध्यात्मनि स्थितम् ॥१३॥
</details>

<details><summary>मूलम्</summary>

अनादिसम्बन्धवत्या क्षेत्रज्ञः क्षेत्रविद्यया।  
व्याप्तः पश्यत्यभेदेन ब्रह्म तद्ध्यात्मनि स्थितम् ॥१३॥
</details>


<details open><summary>विश्वास-प्रस्तुतिः</summary>

पश्यत्वात्मानमन्यत्र यावद्वै परमात्मनः।  
तावत्सम्भ्राम्यते जन्तुर्मोहितो निजकर्मणा ॥१४॥
</details>

<details><summary>मूलम्</summary>

पश्यत्वात्मानमन्यत्र यावद्वै परमात्मनः।  
तावत्सम्भ्राम्यते जन्तुर्मोहितो निजकर्मणा ॥१४॥
</details>


<details open><summary>विश्वास-प्रस्तुतिः</summary>

सङ्क्षीनाशेषकर्मा तु परं ब्रह्म प्रपश्यति।  
अभेदेनात्मनः शुद्धं शुद्धत्वादक्षयोऽक्षयम् ॥१५॥
</details>

<details><summary>मूलम्</summary>

सङ्क्षीनाशेषकर्मा तु परं ब्रह्म प्रपश्यति।  
अभेदेनात्मनः शुद्धं शुद्धत्वादक्षयोऽक्षयम् ॥१५॥
</details>


<details open><summary>विश्वास-प्रस्तुतिः</summary>

भेदश्च कर्मजनितः क्षेत्रज्ञपरमात्मनोः।  
सङ्क्षीणकर्मबन्धस्य न भेदो ब्रह्मणा सह ॥१६॥
</details>

<details><summary>मूलम्</summary>

भेदश्च कर्मजनितः क्षेत्रज्ञपरमात्मनोः।  
सङ्क्षीणकर्मबन्धस्य न भेदो ब्रह्मणा सह ॥१६॥
</details>

उपास्योपास्यकतया भेदो यैरपि कथ्यते।  
तौ हि शुद्ध्यर्थमिच्छन्ति मलानां तदुपासनम्।  
परोऽसावपरेणात्मा सन्त्यक्तममतेन तु।  
उपास्यते तदा सोऽपि तद्भावं प्रतिपद्यते।  

<details open><summary>विश्वास-प्रस्तुतिः</summary>

कर्मिणां कर्मभेदेन भेदादेवादयो यतः।  
कर्मक्षयादशेषाणां भेदानां सङ्क्षयस्ततः ॥१७॥
</details>

<details><summary>मूलम्</summary>

कर्मिणां कर्मभेदेन भेदादेवादयो यतः।  
कर्मक्षयादशेषाणां भेदानां सङ्क्षयस्ततः ॥१७॥
</details>


<details open><summary>विश्वास-प्रस्तुतिः</summary>

अविद्या तु क्रिया सर्वा विद्या ज्ञानं प्रचक्षते।  
कर्मणा जायते जन्तुर्विद्यया तु विमुच्यते ॥१८॥
</details>

<details><summary>मूलम्</summary>

अविद्या तु क्रिया सर्वा विद्या ज्ञानं प्रचक्षते।  
कर्मणा जायते जन्तुर्विद्यया तु विमुच्यते ॥१८॥
</details>

अद्वैतं परमार्थो हि द्वैतं तद्भेद उच्यते।  

<details open><summary>विश्वास-प्रस्तुतिः</summary>

उभयं ब्रह्मणो रूपं द्वैताद्वैतविभेदतः।  
तयोः स्वरूपं वदतो निबोध मम पार्थिव ॥१९॥
</details>

<details><summary>मूलम्</summary>

उभयं ब्रह्मणो रूपं द्वैताद्वैतविभेदतः।  
तयोः स्वरूपं वदतो निबोध मम पार्थिव ॥१९॥
</details>


<details open><summary>विश्वास-प्रस्तुतिः</summary>

देवतिर्यङ्मनुष्याख्यस्तथैव नृप तारकः।  
चतुर्विधो हि भेदो यो मिथ्याज्ञाननिबन्धनः ॥२०॥
</details>

<details><summary>मूलम्</summary>

देवतिर्यङ्मनुष्याख्यस्तथैव नृप तारकः।  
चतुर्विधो हि भेदो यो मिथ्याज्ञाननिबन्धनः ॥२०॥
</details>


<details open><summary>विश्वास-प्रस्तुतिः</summary>

अहमन्योऽपरश्चायममी चात्र तथापरे।  
विज्ञानमेतत्तद्द्वैतं यदन्यच्छ्रूयतां परम् ॥२१॥
</details>

<details><summary>मूलम्</summary>

अहमन्योऽपरश्चायममी चात्र तथापरे।  
विज्ञानमेतत्तद्द्वैतं यदन्यच्छ्रूयतां परम् ॥२१॥
</details>


<details open><summary>विश्वास-प्रस्तुतिः</summary>

ममेत्यहमितिप्रज्ञावियुक्तमविकल्पवत्।  
अविकारमनाख्येयमद्वैतमपि भूपते ॥२२॥
</details>

<details><summary>मूलम्</summary>

ममेत्यहमितिप्रज्ञावियुक्तमविकल्पवत्।  
अविकारमनाख्येयमद्वैतमपि भूपते ॥२२॥
</details>


<details open><summary>विश्वास-प्रस्तुतिः</summary>

अभेदेन तवाख्यातं यदेतद्ब्रह्म शाश्वतम्।  
ज्ञानज्ञेयैक्यसद्भावं तदेवाद्वैतसञ्ज्ञितम् ॥२३॥
</details>

<details><summary>मूलम्</summary>

अभेदेन तवाख्यातं यदेतद्ब्रह्म शाश्वतम्।  
ज्ञानज्ञेयैक्यसद्भावं तदेवाद्वैतसञ्ज्ञितम् ॥२३॥
</details>


<details open><summary>विश्वास-प्रस्तुतिः</summary>

यश्च द्वैते प्रपञ्चः स्यान्निवर्त्योभयचेतसः।  
मनोवृत्तिमयं द्वैतमद्वैतं परमाथतः ॥२४॥
</details>

<details><summary>मूलम्</summary>

यश्च द्वैते प्रपञ्चः स्यान्निवर्त्योभयचेतसः।  
मनोवृत्तिमयं द्वैतमद्वैतं परमाथतः ॥२४॥
</details>


<details open><summary>विश्वास-प्रस्तुतिः</summary>

मनसो वृत्तयस्तस्माद्धर्माधर्मनिमित्तजाः।  
निरोधव्यास्तन्निरोधाद्द्वैतं नैवोपपद्यते ॥२५॥
</details>

<details><summary>मूलम्</summary>

मनसो वृत्तयस्तस्माद्धर्माधर्मनिमित्तजाः।  
निरोधव्यास्तन्निरोधाद्द्वैतं नैवोपपद्यते ॥२५॥
</details>


<details open><summary>विश्वास-प्रस्तुतिः</summary>

मनोदृश्यमिदं द्वैतं यत्किञ्चित्सचराचरम्।  
मनसो ह्यमतीभावे द्वैताभावात्तदाप्नुयात् ॥२६॥
</details>

<details><summary>मूलम्</summary>

मनोदृश्यमिदं द्वैतं यत्किञ्चित्सचराचरम्।  
मनसो ह्यमतीभावे द्वैताभावात्तदाप्नुयात् ॥२६॥
</details>


<details open><summary>विश्वास-प्रस्तुतिः</summary>

मनो हि विषयं यद्वदादत्ते तद्वदेव तत्।  
भवत्यपास्तविषयं ग्राहिधर्मे च जायते ॥२७॥
</details>

<details><summary>मूलम्</summary>

मनो हि विषयं यद्वदादत्ते तद्वदेव तत्।  
भवत्यपास्तविषयं ग्राहिधर्मे च जायते ॥२७॥
</details>


<details open><summary>विश्वास-प्रस्तुतिः</summary>

अग्राहि तच्च विधृतं योगिनां विषयं प्रति।  
निरोधे योगसामर्थ्याद्ब्रह्मग्राह्येव जायते ॥२८॥
</details>

<details><summary>मूलम्</summary>

अग्राहि तच्च विधृतं योगिनां विषयं प्रति।  
निरोधे योगसामर्थ्याद्ब्रह्मग्राह्येव जायते ॥२८॥
</details>


<details open><summary>विश्वास-प्रस्तुतिः</summary>

ग्राह्यं च परमं ब्रह्म योगिचित्तस्य पार्थिव।  
समुज्झितग्राह्यवृत्तिरमलस्य मलं महत् ॥२९॥
</details>

<details><summary>मूलम्</summary>

ग्राह्यं च परमं ब्रह्म योगिचित्तस्य पार्थिव।  
समुज्झितग्राह्यवृत्तिरमलस्य मलं महत् ॥२९॥
</details>

क्षीणक्लेशास्तु संसारविमुक्तिपथमाश्रिताः।  
येऽपि कर्माणि कुर्वन्ति भगवन्तमपाश्रिताः।  
क्रियायोगपरा राजन्कामाकाङ्क्षाविवर्जिताः।  
ब्रह्मनिष्ठा ध्यानपरा ब्रह्मण्येव व्यवस्थिताः।  

<details open><summary>विश्वास-प्रस्तुतिः</summary>

तेऽपि तद्भावमायान्ति विमुक्तिपथमाश्रिताः।  
योगिनस्तं प्रपश्यन्ति समर्था नैव चोदितुम् ॥३०॥
</details>

<details><summary>मूलम्</summary>

तेऽपि तद्भावमायान्ति विमुक्तिपथमाश्रिताः।  
योगिनस्तं प्रपश्यन्ति समर्था नैव चोदितुम् ॥३०॥
</details>


<details open><summary>विश्वास-प्रस्तुतिः</summary>

कर्मणो भावना येयं सा ब्रह्मपरिपन्थिनी।  
कर्मभावनया तुल्यं विज्ञानमुपपद्यते ॥३१॥
</details>

<details><summary>मूलम्</summary>

कर्मणो भावना येयं सा ब्रह्मपरिपन्थिनी।  
कर्मभावनया तुल्यं विज्ञानमुपपद्यते ॥३१॥
</details>


<details open><summary>विश्वास-प्रस्तुतिः</summary>

तादृग्भवतो विज्ञप्तिर्यादृशी कर्मभावना।  
क्षये तस्याः परं ब्रह्म स्वयमेव प्रकाशते ॥३२॥
</details>

<details><summary>मूलम्</summary>

तादृग्भवतो विज्ञप्तिर्यादृशी कर्मभावना।  
क्षये तस्याः परं ब्रह्म स्वयमेव प्रकाशते ॥३२॥
</details>


<details open><summary>विश्वास-प्रस्तुतिः</summary>

एवमेतन्मया भूप यथावत्कथितं तव।  
द्वैताद्वैतस्वरूपेण यथा ब्रह्म व्यवस्थितम् ॥३३॥
</details>

<details><summary>मूलम्</summary>

एवमेतन्मया भूप यथावत्कथितं तव।  
द्वैताद्वैतस्वरूपेण यथा ब्रह्म व्यवस्थितम् ॥३३॥
</details>

यथावत्कर्मनिष्ठानां तत्प्राप्तिः कथितं तथा।  

<details open><summary>विश्वास-प्रस्तुतिः</summary>

स्वरूपं ब्रह्मणश्चोक्तमुभयत्रापि ते पृथक्।  
वासुदेवमयस्यान्यत्किं भूयः कथयामि ते ॥३४॥
</details>

<details><summary>मूलम्</summary>

स्वरूपं ब्रह्मणश्चोक्तमुभयत्रापि ते पृथक्।  
वासुदेवमयस्यान्यत्किं भूयः कथयामि ते ॥३४॥
</details>

इति विष्णुधर्मेषु ब्रह्माभिव्यञ्जकः।  
