+++
title = "०१३"

+++
अथ त्रयोदशोऽध्यायः।  
पुलस्त्य उवाच।  

<details open><summary>विश्वास-प्रस्तुतिः</summary>

मैत्रेयी ब्राह्मणी पूर्वं याज्ञवल्क्यमपृच्छत।  
प्रणिपत्य महाभागं योगेश्वरमकल्मषम् ॥१॥
</details>

<details><summary>मूलम्</summary>

मैत्रेयी ब्राह्मणी पूर्वं याज्ञवल्क्यमपृच्छत।  
प्रणिपत्य महाभागं योगेश्वरमकल्मषम् ॥१॥
</details>


<details open><summary>विश्वास-प्रस्तुतिः</summary>

पापप्रशमनायालं यत्पुण्यस्योपवृंहकम्।  
मनोरथप्रदं यच्च तद्व्रतं कथ्यतां मम ॥२॥
</details>

<details><summary>मूलम्</summary>

पापप्रशमनायालं यत्पुण्यस्योपवृंहकम्।  
मनोरथप्रदं यच्च तद्व्रतं कथ्यतां मम ॥२॥
</details>


<details open><summary>विश्वास-प्रस्तुतिः</summary>

कानि दानानि शस्तानि स्नानानि च यतव्रत।  
प्रशस्तास्तिथयः काश्च प्राशनानि च शंस मे ॥३॥
</details>

<details><summary>मूलम्</summary>

कानि दानानि शस्तानि स्नानानि च यतव्रत।  
प्रशस्तास्तिथयः काश्च प्राशनानि च शंस मे ॥३॥
</details>

याज्ञवल्क्य उवाच।  

<details open><summary>विश्वास-प्रस्तुतिः</summary>

सर्वदानानि शस्तानि यान्युद्दिश्य जनार्दनम्।  
दीयन्ते विप्रमुख्येभ्यः श्रद्धापूतेन चेतसा ॥४॥
</details>

<details><summary>मूलम्</summary>

सर्वदानानि शस्तानि यान्युद्दिश्य जनार्दनम्।  
दीयन्ते विप्रमुख्येभ्यः श्रद्धापूतेन चेतसा ॥४॥
</details>


<details open><summary>विश्वास-प्रस्तुतिः</summary>

ता एव तिथयः शस्ता यास्वभ्यर्च्य जनार्दनम्।  
क्रियन्ते श्रधया सम्यगुपवासव्रताः सदा ॥५॥
</details>

<details><summary>मूलम्</summary>

ता एव तिथयः शस्ता यास्वभ्यर्च्य जनार्दनम्।  
क्रियन्ते श्रधया सम्यगुपवासव्रताः सदा ॥५॥
</details>


<details open><summary>विश्वास-प्रस्तुतिः</summary>

प्राप्यते विविधैर्यज्ञैर्यत्फलं साध्वसाधुभिः।  
उपवासैस्तदाप्नोति समभ्यर्च्य जनार्दनम् ॥६॥
</details>

<details><summary>मूलम्</summary>

प्राप्यते विविधैर्यज्ञैर्यत्फलं साध्वसाधुभिः।  
उपवासैस्तदाप्नोति समभ्यर्च्य जनार्दनम् ॥६॥
</details>


<details open><summary>विश्वास-प्रस्तुतिः</summary>

मनोरथानां सम्प्राप्तिकारकं पापनाशनम्।  
श्रूयतां मम धर्मज्ञे व्रतानामुत्तमं व्रतम् ॥७॥
</details>

<details><summary>मूलम्</summary>

मनोरथानां सम्प्राप्तिकारकं पापनाशनम्।  
श्रूयतां मम धर्मज्ञे व्रतानामुत्तमं व्रतम् ॥७॥
</details>


<details open><summary>विश्वास-प्रस्तुतिः</summary>

यत्कृत्वा न जडो नान्धो बधिरो न च दुःखितः।  
न चैवेष्टवियोगार्तिं कश्चित्प्राप्नोति मानवः ॥८॥
</details>

<details><summary>मूलम्</summary>

यत्कृत्वा न जडो नान्धो बधिरो न च दुःखितः।  
न चैवेष्टवियोगार्तिं कश्चित्प्राप्नोति मानवः ॥८॥
</details>


<details open><summary>विश्वास-प्रस्तुतिः</summary>

न चाप्रियोऽस्य लोकस्य न दरिद्रोन दुर्गतिः।  
सप्त जन्मानि भवति सर्वपापैः प्रमुच्यते ॥९॥
</details>

<details><summary>मूलम्</summary>

न चाप्रियोऽस्य लोकस्य न दरिद्रोन दुर्गतिः।  
सप्त जन्मानि भवति सर्वपापैः प्रमुच्यते ॥९॥
</details>


<details open><summary>विश्वास-प्रस्तुतिः</summary>

विष्णुव्रतमिदं ख्यातं भाषितं विष्णुना स्वयम्।  
पौषशुक्लद्वितीयादि कृत्वा दिनचतुष्टयम् ॥१०॥
</details>

<details><summary>मूलम्</summary>

विष्णुव्रतमिदं ख्यातं भाषितं विष्णुना स्वयम्।  
पौषशुक्लद्वितीयादि कृत्वा दिनचतुष्टयम् ॥१०॥
</details>

षण्मासपारणप्रायं गृह्णीयात्परमं व्रतम् ॥११॥


<details open><summary>विश्वास-प्रस्तुतिः</summary>

पूर्वं सिद्धार्थकैः स्नानं ततः कृष्णतिलैः स्मृतम्।  
वचया च तृतीयेऽह्नि सर्वौषध्या ततः परम् ॥१२॥
</details>

<details><summary>मूलम्</summary>

पूर्वं सिद्धार्थकैः स्नानं ततः कृष्णतिलैः स्मृतम्।  
वचया च तृतीयेऽह्नि सर्वौषध्या ततः परम् ॥१२॥
</details>

नाम्ना कृष्णाच्युताख्येन तथानन्तेन पूजयेत्।  

<details open><summary>विश्वास-प्रस्तुतिः</summary>

तथैव च चतुर्थेऽह्नि हृषीकेशेन केशवम्।  
देवमभ्यर्च्य पुष्पैश्च पत्त्रैर्धूपानुलेपनैः ॥१३॥
</details>

<details><summary>मूलम्</summary>

तथैव च चतुर्थेऽह्नि हृषीकेशेन केशवम्।  
देवमभ्यर्च्य पुष्पैश्च पत्त्रैर्धूपानुलेपनैः ॥१३॥
</details>


<details open><summary>विश्वास-प्रस्तुतिः</summary>

उद्गच्छतश्च बालेन्दोर्दद्यादर्घ्यं समाहितः।  
पुष्पैः पत्त्रैः फलैश्चैव सर्वधान्यैश्च भक्तितः ॥१४॥
</details>

<details><summary>मूलम्</summary>

उद्गच्छतश्च बालेन्दोर्दद्यादर्घ्यं समाहितः।  
पुष्पैः पत्त्रैः फलैश्चैव सर्वधान्यैश्च भक्तितः ॥१४॥
</details>


<details open><summary>विश्वास-प्रस्तुतिः</summary>

दिनक्रमेण चैतानि चन्द्रनामानि कीर्तयेत्।  
शशिचन्द्रशशाङ्केन्दुसञ्ज्ञानि ब्रह्मवादिनि ॥१५॥
</details>

<details><summary>मूलम्</summary>

दिनक्रमेण चैतानि चन्द्रनामानि कीर्तयेत्।  
शशिचन्द्रशशाङ्केन्दुसञ्ज्ञानि ब्रह्मवादिनि ॥१५॥
</details>


<details open><summary>विश्वास-प्रस्तुतिः</summary>

नक्तं भुञ्जीत मतिमान्यावत्तिष्ठति चन्द्रमाः।  
अस्तङ्गते न भुञ्जीत व्रतभङ्गभयाच्छुभे ॥१६॥
</details>

<details><summary>मूलम्</summary>

नक्तं भुञ्जीत मतिमान्यावत्तिष्ठति चन्द्रमाः।  
अस्तङ्गते न भुञ्जीत व्रतभङ्गभयाच्छुभे ॥१६॥
</details>


<details open><summary>विश्वास-प्रस्तुतिः</summary>

एवं सर्वेषु मासेषु ज्येष्ठान्तेषु यशस्विनि।  
कर्तव्यं वै व्रतश्रेष्ठं द्वितीयादिचतुर्दिनम् ॥१७॥
</details>

<details><summary>मूलम्</summary>

एवं सर्वेषु मासेषु ज्येष्ठान्तेषु यशस्विनि।  
कर्तव्यं वै व्रतश्रेष्ठं द्वितीयादिचतुर्दिनम् ॥१७॥
</details>


<details open><summary>विश्वास-प्रस्तुतिः</summary>

विप्राय दक्षिणां दद्यात्पञ्चम्यां च स्वशक्तितः।  
एवं समापयेन्मासैः षड्भिः प्रथमपारणम् ॥१८॥
</details>

<details><summary>मूलम्</summary>

विप्राय दक्षिणां दद्यात्पञ्चम्यां च स्वशक्तितः।  
एवं समापयेन्मासैः षड्भिः प्रथमपारणम् ॥१८॥
</details>


<details open><summary>विश्वास-प्रस्तुतिः</summary>

पारणन्ते च देवस्य प्रीणनं भक्तितः शुभे।  
यथाशक्त्या तु कर्तव्यं वित्तशाठ्यं विवर्जयेत् ॥१९॥
</details>

<details><summary>मूलम्</summary>

पारणन्ते च देवस्य प्रीणनं भक्तितः शुभे।  
यथाशक्त्या तु कर्तव्यं वित्तशाठ्यं विवर्जयेत् ॥१९॥
</details>


<details open><summary>विश्वास-प्रस्तुतिः</summary>

आषाढादिद्वितीयं तु षण्मासेन तपोधने।  
पारणं वै समाख्यातं व्रतस्यास्य शुभप्रदम् ॥२०॥
</details>

<details><summary>मूलम्</summary>

आषाढादिद्वितीयं तु षण्मासेन तपोधने।  
पारणं वै समाख्यातं व्रतस्यास्य शुभप्रदम् ॥२०॥
</details>


<details open><summary>विश्वास-प्रस्तुतिः</summary>

व्रतमेतद्दिलीपेन दुष्वन्तेन ययातिना।  
तथान्यैः पृथिवीपालैरुपवासविधानतः ॥२१॥
</details>

<details><summary>मूलम्</summary>

व्रतमेतद्दिलीपेन दुष्वन्तेन ययातिना।  
तथान्यैः पृथिवीपालैरुपवासविधानतः ॥२१॥
</details>

चरितं मुनिमुख्यैश्च ऋचीकच्यवनादिभिः।  

<details open><summary>विश्वास-प्रस्तुतिः</summary>

सुरम्भया सुकैकेय्या शाण्डिल्या धूम्रपिङ्गया।  
सुदेष्णयाथवा रिण्या मतिमत्या कृताशया ॥२२॥
</details>

<details><summary>मूलम्</summary>

सुरम्भया सुकैकेय्या शाण्डिल्या धूम्रपिङ्गया।  
सुदेष्णयाथवा रिण्या मतिमत्या कृताशया ॥२२॥
</details>


<details open><summary>विश्वास-प्रस्तुतिः</summary>

सावित्र्या पौर्णमास्या च वैरिण्या च सुभद्रया।  
ब्राह्मणक्षत्रियविशामिति स्त्रीभिरनुष्ठितम् ॥२३॥
</details>

<details><summary>मूलम्</summary>

सावित्र्या पौर्णमास्या च वैरिण्या च सुभद्रया।  
ब्राह्मणक्षत्रियविशामिति स्त्रीभिरनुष्ठितम् ॥२३॥
</details>


<details open><summary>विश्वास-प्रस्तुतिः</summary>

उर्वश्या रम्भया चैव सौरभेय्या तथा व्रतम्।  
वराप्सरोभिर्धर्मज्ञे चरितं धर्मवाञ्छया ॥२४॥
</details>

<details><summary>मूलम्</summary>

उर्वश्या रम्भया चैव सौरभेय्या तथा व्रतम्।  
वराप्सरोभिर्धर्मज्ञे चरितं धर्मवाञ्छया ॥२४॥
</details>


<details open><summary>विश्वास-प्रस्तुतिः</summary>

प्रथमे पादपूजा स्याद्द्वितीये नाभिपूजनम्।  
तृतीये वक्षसः पूजा चतुर्थे शिरसो हरेः ॥२५॥
</details>

<details><summary>मूलम्</summary>

प्रथमे पादपूजा स्याद्द्वितीये नाभिपूजनम्।  
तृतीये वक्षसः पूजा चतुर्थे शिरसो हरेः ॥२५॥
</details>


<details open><summary>विश्वास-प्रस्तुतिः</summary>

एतच्चीर्त्वा समस्तेभ्यः पापेभ्यः श्रद्धयान्वितः।  
मुच्यते सकलांश्चैव सम्प्राप्नोति मनोरथान् ॥२६॥
</details>

<details><summary>मूलम्</summary>

एतच्चीर्त्वा समस्तेभ्यः पापेभ्यः श्रद्धयान्वितः।  
मुच्यते सकलांश्चैव सम्प्राप्नोति मनोरथान् ॥२६॥
</details>


<details open><summary>विश्वास-प्रस्तुतिः</summary>

व्रतानामुत्तमं ह्येतत्स्वयं देवेन भाषितम्।  
पापप्रशमनं शस्तं मनोरथफलप्रदम् ॥२७॥
</details>

<details><summary>मूलम्</summary>

व्रतानामुत्तमं ह्येतत्स्वयं देवेन भाषितम्।  
पापप्रशमनं शस्तं मनोरथफलप्रदम् ॥२७॥
</details>


<details open><summary>विश्वास-प्रस्तुतिः</summary>

यं च काममभिध्यायन्क्रियते नियतव्रतैः।  
व्रतमेतन्महाभागे तं तु पूरयते नृणाम् ॥२८॥
</details>

<details><summary>मूलम्</summary>

यं च काममभिध्यायन्क्रियते नियतव्रतैः।  
व्रतमेतन्महाभागे तं तु पूरयते नृणाम् ॥२८॥
</details>


<details open><summary>विश्वास-प्रस्तुतिः</summary>

मनोरथान्पूरयति सर्वपापं व्यपोहति।  
अव्याहतेन्द्रियत्वं च सप्त जन्मानि यच्छति ॥२९॥
</details>

<details><summary>मूलम्</summary>

मनोरथान्पूरयति सर्वपापं व्यपोहति।  
अव्याहतेन्द्रियत्वं च सप्त जन्मानि यच्छति ॥२९॥
</details>


<details open><summary>विश्वास-प्रस्तुतिः</summary>

माघे स्नातस्य यत्पुण्यं प्रयागे पापनाशनम्।  
सकलं तदवाप्नोति श्रुत्वा विष्णुव्रतं त्विदम् ॥३०॥
</details>

<details><summary>मूलम्</summary>

माघे स्नातस्य यत्पुण्यं प्रयागे पापनाशनम्।  
सकलं तदवाप्नोति श्रुत्वा विष्णुव्रतं त्विदम् ॥३०॥
</details>

इति विष्णुधर्मे विष्णुव्रतविधिर्नाम त्रयोदशोऽध्यायः।  
