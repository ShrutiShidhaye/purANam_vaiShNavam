+++
title = "०२९"

+++
अथैकोनत्रिंशोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

सुरूपता मनुष्याणां स्त्रीणां च द्विजसत्तम।  
कर्मणा जायते येन तन्ममाख्यातुमर्हसि ॥१॥
</details>

<details><summary>मूलम्</summary>

सुरूपता मनुष्याणां स्त्रीणां च द्विजसत्तम।  
कर्मणा जायते येन तन्ममाख्यातुमर्हसि ॥१॥
</details>


<details open><summary>विश्वास-प्रस्तुतिः</summary>

सुरूपाणां सुगात्राणां सुवेषाणां तथा मुने।  
न्यूनं तथाधिकं वापि किञ्चिदङ्गं प्रजायते ॥२॥
</details>

<details><summary>मूलम्</summary>

सुरूपाणां सुगात्राणां सुवेषाणां तथा मुने।  
न्यूनं तथाधिकं वापि किञ्चिदङ्गं प्रजायते ॥२॥
</details>


<details open><summary>विश्वास-प्रस्तुतिः</summary>

समस्तैः शोभनैरङ्गैर्नराः केचित्तथा द्विज।  
काणाः कुब्जाश्च जायन्ते त्रुटितश्रवणास्तथा ॥३॥
</details>

<details><summary>मूलम्</summary>

समस्तैः शोभनैरङ्गैर्नराः केचित्तथा द्विज।  
काणाः कुब्जाश्च जायन्ते त्रुटितश्रवणास्तथा ॥३॥
</details>


<details open><summary>विश्वास-प्रस्तुतिः</summary>

नराणां योषितां चैव समस्ताङ्ग्सुरूपता।  
कर्मणा येन भवति तत्सर्वं कथयाअल ॥४॥
</details>

<details><summary>मूलम्</summary>

नराणां योषितां चैव समस्ताङ्ग्सुरूपता।  
कर्मणा येन भवति तत्सर्वं कथयाअल ॥४॥
</details>


<details open><summary>विश्वास-प्रस्तुतिः</summary>

लावण्यगतिवाक्यानि सति रूपे महामते।  
प्रयान्ति चारुतां रूपं तेनोक्तः परमो गुणः ॥५॥
</details>

<details><summary>मूलम्</summary>

लावण्यगतिवाक्यानि सति रूपे महामते।  
प्रयान्ति चारुतां रूपं तेनोक्तः परमो गुणः ॥५॥
</details>


<details open><summary>विश्वास-प्रस्तुतिः</summary>

वाक्यलावण्यसंस्कारविलासललिता गतिः।  
विडम्बना कुरूपाणां स्त्रीपुंसामभिजायते ॥६॥
</details>

<details><summary>मूलम्</summary>

वाक्यलावण्यसंस्कारविलासललिता गतिः।  
विडम्बना कुरूपाणां स्त्रीपुंसामभिजायते ॥६॥
</details>


<details open><summary>विश्वास-प्रस्तुतिः</summary>

रूपकारणभूताय यतेत मतिमांस्ततः।  
कर्मणा तन्ममाचक्ष्व कर्म यच्चारुरूपदम् ॥७॥
</details>

<details><summary>मूलम्</summary>

रूपकारणभूताय यतेत मतिमांस्ततः।  
कर्मणा तन्ममाचक्ष्व कर्म यच्चारुरूपदम् ॥७॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

सम्यक् पृष्टं त्वया हीदमुपवासाश्रितं द्विज।  
कथयामि यथा प्रोक्तं वसिष्ठेन महात्मना ॥८॥
</details>

<details><summary>मूलम्</summary>

सम्यक् पृष्टं त्वया हीदमुपवासाश्रितं द्विज।  
कथयामि यथा प्रोक्तं वसिष्ठेन महात्मना ॥८॥
</details>


<details open><summary>विश्वास-प्रस्तुतिः</summary>

वसिष्ठमृषिमासीनं सप्तर्षिप्रवरं पतिम्।  
पप्रच्छारुन्धती प्रश्नं यदेतद्भवता वयम् ॥९॥
</details>

<details><summary>मूलम्</summary>

वसिष्ठमृषिमासीनं सप्तर्षिप्रवरं पतिम्।  
पप्रच्छारुन्धती प्रश्नं यदेतद्भवता वयम् ॥९॥
</details>


<details open><summary>विश्वास-प्रस्तुतिः</summary>

तस्याः स परिपृच्छन्त्या जगाद मुनिसत्तमः।  
यत्तच्छृणुष्व धर्मज्ञ ममेह वदतोऽखिलम् ॥१०॥
</details>

<details><summary>मूलम्</summary>

तस्याः स परिपृच्छन्त्या जगाद मुनिसत्तमः।  
यत्तच्छृणुष्व धर्मज्ञ ममेह वदतोऽखिलम् ॥१०॥
</details>

वसिष्ठ उवाच।  

<details open><summary>विश्वास-प्रस्तुतिः</summary>

श्रूयतां मम यत्पृष्टस्त्वयाहं ब्रह्मवादिनि।  
सुरूपता नृणां येन योषितां चोपजायते ॥११॥
</details>

<details><summary>मूलम्</summary>

श्रूयतां मम यत्पृष्टस्त्वयाहं ब्रह्मवादिनि।  
सुरूपता नृणां येन योषितां चोपजायते ॥११॥
</details>


<details open><summary>विश्वास-प्रस्तुतिः</summary>

अनभ्यर्च्य यथान्यायमनाराध्य च केशवम्।  
रूपादिका गुणाः केन प्राप्यन्तेऽन्येन कर्मणा ॥१२॥
</details>

<details><summary>मूलम्</summary>

अनभ्यर्च्य यथान्यायमनाराध्य च केशवम्।  
रूपादिका गुणाः केन प्राप्यन्तेऽन्येन कर्मणा ॥१२॥
</details>


<details open><summary>विश्वास-प्रस्तुतिः</summary>

तस्मादाराधनीयो वै विष्णुरेव यशस्विनि।  
परत्र प्राप्तुकामेन रूपसम्पत्सुतादिकम् ॥१३॥
</details>

<details><summary>मूलम्</summary>

तस्मादाराधनीयो वै विष्णुरेव यशस्विनि।  
परत्र प्राप्तुकामेन रूपसम्पत्सुतादिकम् ॥१३॥
</details>


<details open><summary>विश्वास-प्रस्तुतिः</summary>

यस्तु वाञ्छति धर्मज्ञे रूपं सर्वाङ्गशोभनम्।  
नक्षत्रपुरुषस्तेन सम्पूज्यः पुरुषोत्तमः ॥१४॥
</details>

<details><summary>मूलम्</summary>

यस्तु वाञ्छति धर्मज्ञे रूपं सर्वाङ्गशोभनम्।  
नक्षत्रपुरुषस्तेन सम्पूज्यः पुरुषोत्तमः ॥१४॥
</details>


<details open><summary>विश्वास-प्रस्तुतिः</summary>

नक्षत्राङ्गं यथाहारः समुपोष्यति यो हरिम्।  
सुरूपैरखिलाङ्गैश्च रूपवानभिजायते ॥१५॥
</details>

<details><summary>मूलम्</summary>

नक्षत्राङ्गं यथाहारः समुपोष्यति यो हरिम्।  
सुरूपैरखिलाङ्गैश्च रूपवानभिजायते ॥१५॥
</details>


<details open><summary>विश्वास-प्रस्तुतिः</summary>

योषिता च परं रूपमिच्छन्त्या जगतः पतिः।  
स एवाराधनीयोऽत्र नक्षत्राङ्गो जनार्दनः ॥१६॥
</details>

<details><summary>मूलम्</summary>

योषिता च परं रूपमिच्छन्त्या जगतः पतिः।  
स एवाराधनीयोऽत्र नक्षत्राङ्गो जनार्दनः ॥१६॥
</details>

अरुन्धत्युवाच।  

<details open><summary>विश्वास-प्रस्तुतिः</summary>

नक्षत्ररूपी भगवान्पूज्यते पुरुषोत्तमः।  
मुने येन विधानेन तन्ममाख्यातुमर्हसि ॥१७॥
</details>

<details><summary>मूलम्</summary>

नक्षत्ररूपी भगवान्पूज्यते पुरुषोत्तमः।  
मुने येन विधानेन तन्ममाख्यातुमर्हसि ॥१७॥
</details>

वसिष्ठ उवाच।  

<details open><summary>विश्वास-प्रस्तुतिः</summary>

चैत्रमासं समारभ्य विष्णोः पादादिपूजनम्।  
यथा कुर्वीत रूपार्थी तन्निशामय तत्त्वतः ॥१८॥
</details>

<details><summary>मूलम्</summary>

चैत्रमासं समारभ्य विष्णोः पादादिपूजनम्।  
यथा कुर्वीत रूपार्थी तन्निशामय तत्त्वतः ॥१८॥
</details>


<details open><summary>विश्वास-प्रस्तुतिः</summary>

नक्षत्रमेकमेकं वै स्नातः सम्यगुपोषितः।  
नक्षत्रपुरुषस्याङ्गं पूजयेत्साध्वी चक्रिणः ॥१९॥
</details>

<details><summary>मूलम्</summary>

नक्षत्रमेकमेकं वै स्नातः सम्यगुपोषितः।  
नक्षत्रपुरुषस्याङ्गं पूजयेत्साध्वी चक्रिणः ॥१९॥
</details>


<details open><summary>विश्वास-प्रस्तुतिः</summary>

मूले पादौ तथा जङ्घे रोहिणीष्वर्चयेच्छुभे।  
जानुनी चाश्विनीयोग आषाढे चोरुसञ्ज्ञिते ॥२०॥
</details>

<details><summary>मूलम्</summary>

मूले पादौ तथा जङ्घे रोहिणीष्वर्चयेच्छुभे।  
जानुनी चाश्विनीयोग आषाढे चोरुसञ्ज्ञिते ॥२०॥
</details>


<details open><summary>विश्वास-प्रस्तुतिः</summary>

फाल्गुनीद्वितये गुह्यं कृत्तिकासु तथा कटिम्।  
पार्श्वे भद्रपदायुग्मे द्वे कुक्षी रेवतीषु च ॥२१॥
</details>

<details><summary>मूलम्</summary>

फाल्गुनीद्वितये गुह्यं कृत्तिकासु तथा कटिम्।  
पार्श्वे भद्रपदायुग्मे द्वे कुक्षी रेवतीषु च ॥२१॥
</details>


<details open><summary>विश्वास-प्रस्तुतिः</summary>

अनुराध उरः पृष्ठं श्रविष्ठास्वभिपूजयेत्।  
भुजयुग्मं विशाखासु हस्ते चैव करद्वयम् ॥२२॥
</details>

<details><summary>मूलम्</summary>

अनुराध उरः पृष्ठं श्रविष्ठास्वभिपूजयेत्।  
भुजयुग्मं विशाखासु हस्ते चैव करद्वयम् ॥२२॥
</details>


<details open><summary>विश्वास-प्रस्तुतिः</summary>

पुनर्वसावङ्गुलींश्च आश्लेषासु तथा नखान्।  
ज्येष्ठायां पूजयेद्ग्रीवं श्रवणे श्रवणे तथा ॥२३॥
</details>

<details><summary>मूलम्</summary>

पुनर्वसावङ्गुलींश्च आश्लेषासु तथा नखान्।  
ज्येष्ठायां पूजयेद्ग्रीवं श्रवणे श्रवणे तथा ॥२३॥
</details>


<details open><summary>विश्वास-प्रस्तुतिः</summary>

पुष्ये मुखं तथा स्वातौ दशनानभिपूजयेत्।  
हन्वौ शतभिषायोगे मघायोगे च नासिकाम् ॥२४॥
</details>

<details><summary>मूलम्</summary>

पुष्ये मुखं तथा स्वातौ दशनानभिपूजयेत्।  
हन्वौ शतभिषायोगे मघायोगे च नासिकाम् ॥२४॥
</details>

मृगोत्तमाङ्गे नयने पूजयेद्भक्तितः शुभे।  

<details open><summary>विश्वास-प्रस्तुतिः</summary>

चित्रायोगे ललाटं च भरण्यां च तथा शिरः।  
सम्पूजनीया विद्वद्भिश्चाद्रासु च शिरोरुहाः ॥२५॥
</details>

<details><summary>मूलम्</summary>

चित्रायोगे ललाटं च भरण्यां च तथा शिरः।  
सम्पूजनीया विद्वद्भिश्चाद्रासु च शिरोरुहाः ॥२५॥
</details>


<details open><summary>विश्वास-प्रस्तुतिः</summary>

नक्षत्रयोगेष्वेतेषु पूजितो जगतः पतिः।  
नक्षत्रपुरुषाख्योऽयं यथावत्पुरुषोत्तमः ॥२६॥
</details>

<details><summary>मूलम्</summary>

नक्षत्रयोगेष्वेतेषु पूजितो जगतः पतिः।  
नक्षत्रपुरुषाख्योऽयं यथावत्पुरुषोत्तमः ॥२६॥
</details>


<details open><summary>विश्वास-प्रस्तुतिः</summary>

पापापहारं कुरुते सम्यच्छ्रद्धावतां सताम्।  
अङ्गोपाङ्गानि चैवास्य पापादीनि यशस्विनि ॥२७॥
</details>

<details><summary>मूलम्</summary>

पापापहारं कुरुते सम्यच्छ्रद्धावतां सताम्।  
अङ्गोपाङ्गानि चैवास्य पापादीनि यशस्विनि ॥२७॥
</details>


<details open><summary>विश्वास-प्रस्तुतिः</summary>

सुरूपान्यभिजायन्ते सप्त जन्मान्तराणि वै।  
सर्वाणि चैव भद्राणि शरीरारोग्यमुत्तमम् ॥२८॥
</details>

<details><summary>मूलम्</summary>

सुरूपान्यभिजायन्ते सप्त जन्मान्तराणि वै।  
सर्वाणि चैव भद्राणि शरीरारोग्यमुत्तमम् ॥२८॥
</details>


<details open><summary>विश्वास-प्रस्तुतिः</summary>

सन्ततिं मनसः प्रीतिं रूपं चातीवशोभनम्।  
वाङ्माधूर्यं तथा कान्तिं यच्चान्यदभिवाञ्छितम् ॥२९॥
</details>

<details><summary>मूलम्</summary>

सन्ततिं मनसः प्रीतिं रूपं चातीवशोभनम्।  
वाङ्माधूर्यं तथा कान्तिं यच्चान्यदभिवाञ्छितम् ॥२९॥
</details>


<details open><summary>विश्वास-प्रस्तुतिः</summary>

ददाति नक्षत्रपुमान्पूजितश्च जनार्दनः।  
उपोष्य सम्यगेतेषु क्रमेण र्क्षेषु शोभने ॥३०॥
</details>

<details><summary>मूलम्</summary>

ददाति नक्षत्रपुमान्पूजितश्च जनार्दनः।  
उपोष्य सम्यगेतेषु क्रमेण र्क्षेषु शोभने ॥३०॥
</details>

सम्पूजनीयो भगवान्नक्षत्राङ्गो जनार्दनः।  
गन्धपुष्पादिसंयुक्तं पूजयित्वा यदाविधि।  
जानुभ्यां धरणीं गत्वा इदं चोदाहरेत्ततः।  
स्वरूपमारोग्यमतीव वर्चसं सुसन्ततिं त्वस्थितभक्तिमच्युताम्।  
अपि सर्वमेतं प्रोतं सूत्रे मणिगणा इव।  

<details open><summary>विश्वास-प्रस्तुतिः</summary>

एकपुरुष महापुरुष ऋक्षपुरुष नमोऽस्तु ते।  
प्रतिनक्षत्रयोगे च भोजनीया द्विजोत्तमाः ॥३१॥
</details>

<details><summary>मूलम्</summary>

एकपुरुष महापुरुष ऋक्षपुरुष नमोऽस्तु ते।  
प्रतिनक्षत्रयोगे च भोजनीया द्विजोत्तमाः ॥३१॥
</details>


<details open><summary>विश्वास-प्रस्तुतिः</summary>

नक्षत्रज्ञाय विप्राय दद्याद्दानं च शक्तितः।  
पारिते च पुनर्दद्यात्स्त्रीपूंसां चारुहासिनि ॥३२॥
</details>

<details><summary>मूलम्</summary>

नक्षत्रज्ञाय विप्राय दद्याद्दानं च शक्तितः।  
पारिते च पुनर्दद्यात्स्त्रीपूंसां चारुहासिनि ॥३२॥
</details>


<details open><summary>विश्वास-प्रस्तुतिः</summary>

छत्त्रोपानद्युगं चैव सप्तधान्यं सकाञ्चनम्।  
घृतपात्रं च धर्मज्ञे यच्चान्यदतिवल्लभम् ॥३३॥
</details>

<details><summary>मूलम्</summary>

छत्त्रोपानद्युगं चैव सप्तधान्यं सकाञ्चनम्।  
घृतपात्रं च धर्मज्ञे यच्चान्यदतिवल्लभम् ॥३३॥
</details>


<details open><summary>विश्वास-प्रस्तुतिः</summary>

स्त्री वा साध्वी सदा विष्णोराराधनपरायणा।  
अनेनैव विधानेन सम्पूज्यैतदवाप्नुयात् ॥३४॥
</details>

<details><summary>मूलम्</summary>

स्त्री वा साध्वी सदा विष्णोराराधनपरायणा।  
अनेनैव विधानेन सम्पूज्यैतदवाप्नुयात् ॥३४॥
</details>

इति विष्णुधर्मेषु नक्षत्रपुरुषव्रतं नामैकोनत्रिंशोऽध्यायः।  
