+++
title = "०१८"

+++
अथ अष्टादशोऽध्यायः।  
पुलस्त्य उवाच।  

<details open><summary>विश्वास-प्रस्तुतिः</summary>

तथान्यदपि धर्मज्ञ श्रूयतां गदतो मम।  
पदद्वयं जगद्धातुर्देवदेवस्य शार्ङ्गिणः ॥१॥
</details>

<details><summary>मूलम्</summary>

तथान्यदपि धर्मज्ञ श्रूयतां गदतो मम।  
पदद्वयं जगद्धातुर्देवदेवस्य शार्ङ्गिणः ॥१॥
</details>


<details open><summary>विश्वास-प्रस्तुतिः</summary>

संवत्सरः पादपीठं तत्र न्यस्तं पदद्वयम्।  
वासुदेवेन विप्रेन्द्रभूतानां हितकाम्यया ॥२॥
</details>

<details><summary>मूलम्</summary>

संवत्सरः पादपीठं तत्र न्यस्तं पदद्वयम्।  
वासुदेवेन विप्रेन्द्रभूतानां हितकाम्यया ॥२॥
</details>


<details open><summary>विश्वास-प्रस्तुतिः</summary>

वाममस्य पदं ब्रह्मनुत्तरायणसञ्ज्ञितम्।  
देवाद्यैः सकलैर्वन्द्यं दक्षिणं दक्षिणायनम् ॥३॥
</details>

<details><summary>मूलम्</summary>

वाममस्य पदं ब्रह्मनुत्तरायणसञ्ज्ञितम्।  
देवाद्यैः सकलैर्वन्द्यं दक्षिणं दक्षिणायनम् ॥३॥
</details>


<details open><summary>विश्वास-प्रस्तुतिः</summary>

तस्मिन्यः प्रयतः सम्यग्देवदेवस्य मानवः।  
करोत्याराधनं तस्य तोषमायाति केशवः ॥४॥
</details>

<details><summary>मूलम्</summary>

तस्मिन्यः प्रयतः सम्यग्देवदेवस्य मानवः।  
करोत्याराधनं तस्य तोषमायाति केशवः ॥४॥
</details>

दाल्भ्य उवाच।  

<details open><summary>विश्वास-प्रस्तुतिः</summary>

कथमाराधनं तस्य देवदेवस्य शार्ङ्गिणः।  
क्रियते मुनिशार्दूल तन्ममाख्यातुमर्हसि ॥५॥
</details>

<details><summary>मूलम्</summary>

कथमाराधनं तस्य देवदेवस्य शार्ङ्गिणः।  
क्रियते मुनिशार्दूल तन्ममाख्यातुमर्हसि ॥५॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

उत्तरे त्वयने दाल्भ्य स्नातो नियतमानसः।  
घृतक्षीरादिना देवं स्नापयेद्धरणीधरम् ॥६॥
</details>

<details><summary>मूलम्</summary>

उत्तरे त्वयने दाल्भ्य स्नातो नियतमानसः।  
घृतक्षीरादिना देवं स्नापयेद्धरणीधरम् ॥६॥
</details>

चारुवस्त्रोपहारैश्च पुष्पधूपानुलेपनैः।  

<details open><summary>विश्वास-प्रस्तुतिः</summary>

समभ्यर्च्य ततः सम्यग्ब्राह्मणानां च तर्पणैः।  
पदद्वयव्रतं सम्यग्गृह्णीयाद्विष्णुतत्परः ॥७॥
</details>

<details><summary>मूलम्</summary>

समभ्यर्च्य ततः सम्यग्ब्राह्मणानां च तर्पणैः।  
पदद्वयव्रतं सम्यग्गृह्णीयाद्विष्णुतत्परः ॥७॥
</details>


<details open><summary>विश्वास-प्रस्तुतिः</summary>

स्नातो नारायणं वक्ष्ये भुञ्जन्नारायणं तथा।  
भुङ्क्त्वा नारायणं चाहं गच्छन्नारायणं ततः ॥८॥
</details>

<details><summary>मूलम्</summary>

स्नातो नारायणं वक्ष्ये भुञ्जन्नारायणं तथा।  
भुङ्क्त्वा नारायणं चाहं गच्छन्नारायणं ततः ॥८॥
</details>


<details open><summary>विश्वास-प्रस्तुतिः</summary>

स्वपन्विबुद्धः प्रणमन्होमं कुर्वंस्तथार्चनम्।  
नारायणस्यानुदिनं करिष्ये नामकीर्तनम् ॥९॥
</details>

<details><summary>मूलम्</summary>

स्वपन्विबुद्धः प्रणमन्होमं कुर्वंस्तथार्चनम्।  
नारायणस्यानुदिनं करिष्ये नामकीर्तनम् ॥९॥
</details>

यावदद्यदिनात्प्राप्तं क्रमशो दक्षिणायनम्।  

<details open><summary>विश्वास-प्रस्तुतिः</summary>

स्खलितेऽहं क्षुते चैव वेदनार्तोऽथवा सदा।  
तावन्नारायणं वक्ष्ये सर्वमेवोत्तरायणम् ॥१०॥
</details>

<details><summary>मूलम्</summary>

स्खलितेऽहं क्षुते चैव वेदनार्तोऽथवा सदा।  
तावन्नारायणं वक्ष्ये सर्वमेवोत्तरायणम् ॥१०॥
</details>


<details open><summary>विश्वास-प्रस्तुतिः</summary>

यावज्जीववधं किञ्चिद्ज्ञानतोऽज्ञानतोऽपि वा।  
करिष्येऽहं तथा चैव कीर्तयिष्यामि तं प्रभुम् ॥११॥
</details>

<details><summary>मूलम्</summary>

यावज्जीववधं किञ्चिद्ज्ञानतोऽज्ञानतोऽपि वा।  
करिष्येऽहं तथा चैव कीर्तयिष्यामि तं प्रभुम् ॥११॥
</details>


<details open><summary>विश्वास-प्रस्तुतिः</summary>

यदा तदानृतं किञ्चिदथ वक्ष्यामि दुर्वचः।  
अज्ञानादथवा ज्ञानात्कीर्तयिष्यामि तं प्रभुम् ॥१२॥
</details>

<details><summary>मूलम्</summary>

यदा तदानृतं किञ्चिदथ वक्ष्यामि दुर्वचः।  
अज्ञानादथवा ज्ञानात्कीर्तयिष्यामि तं प्रभुम् ॥१२॥
</details>


<details open><summary>विश्वास-प्रस्तुतिः</summary>

षण्मासमेष मे जापो नारायणमयः परः।  
तं स्मरन्मरणे याति यां गतिं सास्तु मे गतिः ॥१३॥
</details>

<details><summary>मूलम्</summary>

षण्मासमेष मे जापो नारायणमयः परः।  
तं स्मरन्मरणे याति यां गतिं सास्तु मे गतिः ॥१३॥
</details>


<details open><summary>विश्वास-प्रस्तुतिः</summary>

षण्मासाभ्यन्तरे मृत्युर्यद्यकस्माद्भवेन्मम।  
तन्मया वासुदेवाय स्वयमात्मा निवेदितः ॥१४॥
</details>

<details><summary>मूलम्</summary>

षण्मासाभ्यन्तरे मृत्युर्यद्यकस्माद्भवेन्मम।  
तन्मया वासुदेवाय स्वयमात्मा निवेदितः ॥१४॥
</details>


<details open><summary>विश्वास-प्रस्तुतिः</summary>

परमार्थमयं ब्रह्म वासुदेवमयं परम्।  
यमन्ते संस्मरन्याति स मे विष्णुः परा गतिः ॥१५॥
</details>

<details><summary>मूलम्</summary>

परमार्थमयं ब्रह्म वासुदेवमयं परम्।  
यमन्ते संस्मरन्याति स मे विष्णुः परा गतिः ॥१५॥
</details>


<details open><summary>विश्वास-प्रस्तुतिः</summary>

यदा प्रातस्तदा सायं मध्याह्ने वा म्रिये ह्यहम्।  
षण्मासाभ्यन्तरे न्यासः कृतो व्रतमयो मया ॥१६॥
</details>

<details><summary>मूलम्</summary>

यदा प्रातस्तदा सायं मध्याह्ने वा म्रिये ह्यहम्।  
षण्मासाभ्यन्तरे न्यासः कृतो व्रतमयो मया ॥१६॥
</details>


<details open><summary>विश्वास-प्रस्तुतिः</summary>

तथा कुरु जगन्नाथ सर्वलोकपरायण।  
नारायण यथा नान्यं त्वत्तो यामि मृते गतिम् ॥१७॥
</details>

<details><summary>मूलम्</summary>

तथा कुरु जगन्नाथ सर्वलोकपरायण।  
नारायण यथा नान्यं त्वत्तो यामि मृते गतिम् ॥१७॥
</details>


<details open><summary>विश्वास-प्रस्तुतिः</summary>

एवमुच्चार्य षण्मासपारणं प्रवरं व्रतम्।  
तावन्निष्पादयेद्यावत्सम्प्राप्तं दक्षिणायनम् ॥१८॥
</details>

<details><summary>मूलम्</summary>

एवमुच्चार्य षण्मासपारणं प्रवरं व्रतम्।  
तावन्निष्पादयेद्यावत्सम्प्राप्तं दक्षिणायनम् ॥१८॥
</details>


<details open><summary>विश्वास-प्रस्तुतिः</summary>

ततश्च प्रीणनं कुर्याद्यथाशक्त्या जगद्गुरोः।  
भोजयेद्ब्राह्मणान्सम्यग्दद्यात्तेभ्यश्च दक्षिणाम् ॥१९॥
</details>

<details><summary>मूलम्</summary>

ततश्च प्रीणनं कुर्याद्यथाशक्त्या जगद्गुरोः।  
भोजयेद्ब्राह्मणान्सम्यग्दद्यात्तेभ्यश्च दक्षिणाम् ॥१९॥
</details>


<details open><summary>विश्वास-प्रस्तुतिः</summary>

एवं व्रतमिदं दाल्भ्य यः पारयति मानवः।  
नारी वा सर्वपापेभ्यः षण्मासाद्विप्र मुच्यते ॥२०॥
</details>

<details><summary>मूलम्</summary>

एवं व्रतमिदं दाल्भ्य यः पारयति मानवः।  
नारी वा सर्वपापेभ्यः षण्मासाद्विप्र मुच्यते ॥२०॥
</details>


<details open><summary>विश्वास-प्रस्तुतिः</summary>

षण्मासाभ्यन्तरे चास्य मरणं यदि जायते।  
प्राप्नोत्यनशनस्योक्तं यत्फलं तदसंशयम् ॥२१॥
</details>

<details><summary>मूलम्</summary>

षण्मासाभ्यन्तरे चास्य मरणं यदि जायते।  
प्राप्नोत्यनशनस्योक्तं यत्फलं तदसंशयम् ॥२१॥
</details>

पदद्वयं च कृष्णस्य सम्यक् तेन तथार्चितम्।  

<details open><summary>विश्वास-प्रस्तुतिः</summary>

हरेर्नाम जपन्भक्त्या स पुरा न जनेश्वर।  
भगवानुज्जगौ विष्णुः पुरा गार्ग्याय पृच्छते ॥२२॥
</details>

<details><summary>मूलम्</summary>

हरेर्नाम जपन्भक्त्या स पुरा न जनेश्वर।  
भगवानुज्जगौ विष्णुः पुरा गार्ग्याय पृच्छते ॥२२॥
</details>

इति विष्णुधर्मेषु पदद्वयव्रतम्।  
