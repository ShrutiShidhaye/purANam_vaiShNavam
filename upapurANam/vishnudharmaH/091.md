+++
title = "०९१"

+++
अथैकनवतितमोऽध्यायः।  
वसिष्ठ उवाच।  

<details open><summary>विश्वास-प्रस्तुतिः</summary>

श्रावणे शुक्लपक्षे तु द्वादश्यां प्रीयते नृप।  
गोप्रदानेन गोविन्दो यत्पूर्वं कथितं तव ॥१॥
</details>

<details><summary>मूलम्</summary>

श्रावणे शुक्लपक्षे तु द्वादश्यां प्रीयते नृप।  
गोप्रदानेन गोविन्दो यत्पूर्वं कथितं तव ॥१॥
</details>


<details open><summary>विश्वास-प्रस्तुतिः</summary>

पौषशुक्ले तु तद्वच्च द्वादश्यां घृतधेनुकाम्।  
घृतार्चिः प्रीणनायालं प्रदद्यात्फलदायिनीम् ॥२॥
</details>

<details><summary>मूलम्</summary>

पौषशुक्ले तु तद्वच्च द्वादश्यां घृतधेनुकाम्।  
घृतार्चिः प्रीणनायालं प्रदद्यात्फलदायिनीम् ॥२॥
</details>


<details open><summary>विश्वास-प्रस्तुतिः</summary>

तथैव माघद्वादश्यां प्रदत्ता तिलगौर्नृप।  
केशवं प्रीणयत्याशु सर्वकामान्प्रयच्छति ॥३॥
</details>

<details><summary>मूलम्</summary>

तथैव माघद्वादश्यां प्रदत्ता तिलगौर्नृप।  
केशवं प्रीणयत्याशु सर्वकामान्प्रयच्छति ॥३॥
</details>


<details open><summary>विश्वास-प्रस्तुतिः</summary>

ज्यैष्ठे मासि सिते पक्षे द्वादश्यां जलधेनुका।  
दत्ता यथावद्विधिना प्रीणयत्यम्बुशायिनम् ॥४॥
</details>

<details><summary>मूलम्</summary>

ज्यैष्ठे मासि सिते पक्षे द्वादश्यां जलधेनुका।  
दत्ता यथावद्विधिना प्रीणयत्यम्बुशायिनम् ॥४॥
</details>


<details open><summary>विश्वास-प्रस्तुतिः</summary>

लवणं मार्गशीर्षे तु कृष्णमभ्यर्च्य यो नरः।  
प्रयच्छति द्विजाग्र्याय स सर्वरसदायकः ॥५॥
</details>

<details><summary>मूलम्</summary>

लवणं मार्गशीर्षे तु कृष्णमभ्यर्च्य यो नरः।  
प्रयच्छति द्विजाग्र्याय स सर्वरसदायकः ॥५॥
</details>


<details open><summary>विश्वास-प्रस्तुतिः</summary>

सर्वभोगमहाभोगान्भ्राजिष्मन्तो मनोरमान्।  
लोकानवाप्नोति नृप प्रसन्ने गरुडध्वजे ॥६॥
</details>

<details><summary>मूलम्</summary>

सर्वभोगमहाभोगान्भ्राजिष्मन्तो मनोरमान्।  
लोकानवाप्नोति नृप प्रसन्ने गरुडध्वजे ॥६॥
</details>


<details open><summary>विश्वास-प्रस्तुतिः</summary>

पौषमासे तु यो दद्याद्घृतं विप्राय पार्थिव।  
समभ्यर्च्याच्युतं सोऽपि सर्वकामानवाप्नुयात् ॥७॥
</details>

<details><summary>मूलम्</summary>

पौषमासे तु यो दद्याद्घृतं विप्राय पार्थिव।  
समभ्यर्च्याच्युतं सोऽपि सर्वकामानवाप्नुयात् ॥७॥
</details>


<details open><summary>विश्वास-प्रस्तुतिः</summary>

माघमासे तु सम्पूज्य माधवं ब्राह्मणाय यः।  
प्रयच्छति तिलांल्लोकान्सम्प्राप्नोत्यभिवाञ्छितान् ॥८॥
</details>

<details><summary>मूलम्</summary>

माघमासे तु सम्पूज्य माधवं ब्राह्मणाय यः।  
प्रयच्छति तिलांल्लोकान्सम्प्राप्नोत्यभिवाञ्छितान् ॥८॥
</details>


<details open><summary>विश्वास-प्रस्तुतिः</summary>

फाल्गुने पुण्डरीकाक्षं यः समभ्यर्च्य यच्छति।  
सप्तधान्यं नरश्रेष्ठ स सर्वस्येश्वरो भवेत् ॥९॥
</details>

<details><summary>मूलम्</summary>

फाल्गुने पुण्डरीकाक्षं यः समभ्यर्च्य यच्छति।  
सप्तधान्यं नरश्रेष्ठ स सर्वस्येश्वरो भवेत् ॥९॥
</details>


<details open><summary>विश्वास-प्रस्तुतिः</summary>

चैत्रे चित्राणि वस्त्राणि यः प्रयच्छति केशवम्।  
पूजयित्वा स वै भोगान्विचित्रांल्लभते नरः ॥१०॥
</details>

<details><summary>मूलम्</summary>

चैत्रे चित्राणि वस्त्राणि यः प्रयच्छति केशवम्।  
पूजयित्वा स वै भोगान्विचित्रांल्लभते नरः ॥१०॥
</details>


<details open><summary>विश्वास-प्रस्तुतिः</summary>

वैशाखे विष्णुमभ्यर्च्य यवगोधूमदो नरः।  
लोकानैन्द्रान्समासाद्य मोदते विगतज्वरः ॥११॥
</details>

<details><summary>मूलम्</summary>

वैशाखे विष्णुमभ्यर्च्य यवगोधूमदो नरः।  
लोकानैन्द्रान्समासाद्य मोदते विगतज्वरः ॥११॥
</details>

दुर्निवर्त्यमहं मन्ये चञ्चलं हि मनो यतः।  

<details open><summary>विश्वास-प्रस्तुतिः</summary>

ज्यैष्ठेऽभ्यर्च्य हृषीकेशमुदकुम्भप्रदो हि यः।  
स परां निर्वृतिं याति सप्त जन्मान्तराणि वै ॥१२॥
</details>

<details><summary>मूलम्</summary>

ज्यैष्ठेऽभ्यर्च्य हृषीकेशमुदकुम्भप्रदो हि यः।  
स परां निर्वृतिं याति सप्त जन्मान्तराणि वै ॥१२॥
</details>


<details open><summary>विश्वास-प्रस्तुतिः</summary>

आषाढमासे च हरिं यः समभ्यर्च्य यच्छति।  
विप्राय चन्दनं सोऽपि परमाह्लादभाजनम् ॥१३॥
</details>

<details><summary>मूलम्</summary>

आषाढमासे च हरिं यः समभ्यर्च्य यच्छति।  
विप्राय चन्दनं सोऽपि परमाह्लादभाजनम् ॥१३॥
</details>


<details open><summary>विश्वास-प्रस्तुतिः</summary>

यो नृसिंहं समभ्यर्च्य ब्राह्मणाय प्रयच्छति।  
श्रावणे नवनीतं तु स स्वर्गं सुकृती व्रजेत् ॥१४॥
</details>

<details><summary>मूलम्</summary>

यो नृसिंहं समभ्यर्च्य ब्राह्मणाय प्रयच्छति।  
श्रावणे नवनीतं तु स स्वर्गं सुकृती व्रजेत् ॥१४॥
</details>


<details open><summary>विश्वास-प्रस्तुतिः</summary>

छत्त्रं च यो भाद्रपदे वासुदेवाभिपूजकः।  
प्रयच्छति द्विजाग्र्याय स च्छत्त्राधिपतिर्भवेत् ॥१५॥
</details>

<details><summary>मूलम्</summary>

छत्त्रं च यो भाद्रपदे वासुदेवाभिपूजकः।  
प्रयच्छति द्विजाग्र्याय स च्छत्त्राधिपतिर्भवेत् ॥१५॥
</details>


<details open><summary>विश्वास-प्रस्तुतिः</summary>

गुडशर्करया युक्तं मोदकं च प्रयच्छति।  
तथैवाश्वयुजेऽभ्यर्च्य योऽनन्तं सोऽमरो भवेत् ॥१६॥
</details>

<details><summary>मूलम्</summary>

गुडशर्करया युक्तं मोदकं च प्रयच्छति।  
तथैवाश्वयुजेऽभ्यर्च्य योऽनन्तं सोऽमरो भवेत् ॥१६॥
</details>


<details open><summary>विश्वास-प्रस्तुतिः</summary>

नारायणं समभ्यर्च्य यः प्रयच्छति कार्त्तिके।  
दीपकं विप्रगेहेषु विमानं सोऽधिरोहति ॥१७॥
</details>

<details><summary>मूलम्</summary>

नारायणं समभ्यर्च्य यः प्रयच्छति कार्त्तिके।  
दीपकं विप्रगेहेषु विमानं सोऽधिरोहति ॥१७॥
</details>

काम्यान्येतान्यशेषाणि यः सम्पूज्य जगत्पतिम्।  

<details open><summary>विश्वास-प्रस्तुतिः</summary>

दानानि यच्छति नरः स सम्पूर्णमनोरथः।  
सर्वश्रेष्ठः समस्तानां बन्धूनामाश्रयो भवेत् ॥१८॥
</details>

<details><summary>मूलम्</summary>

दानानि यच्छति नरः स सम्पूर्णमनोरथः।  
सर्वश्रेष्ठः समस्तानां बन्धूनामाश्रयो भवेत् ॥१८॥
</details>


<details open><summary>विश्वास-प्रस्तुतिः</summary>

एवं सर्वाणि दानानि प्रीणनायाच्युतस्य यः।  
प्रयच्छति स सर्वेषां फलानां भुवि भाजनम् ॥१९॥
</details>

<details><summary>मूलम्</summary>

एवं सर्वाणि दानानि प्रीणनायाच्युतस्य यः।  
प्रयच्छति स सर्वेषां फलानां भुवि भाजनम् ॥१९॥
</details>


<details open><summary>विश्वास-प्रस्तुतिः</summary>

तस्मान्नरेन्द्रविप्रेभ्यः प्रीणनाय जगद्गुरोः।  
प्रयच्छैतानि दानानि यच्चान्यद्दयितं तव ॥२०॥
</details>

<details><summary>मूलम्</summary>

तस्मान्नरेन्द्रविप्रेभ्यः प्रीणनाय जगद्गुरोः।  
प्रयच्छैतानि दानानि यच्चान्यद्दयितं तव ॥२०॥
</details>


<details open><summary>विश्वास-प्रस्तुतिः</summary>

यदीच्छसि पुनः प्राप्तुं भूतिमभ्रंशनीं नृप।  
तदाराधय गोविन्दं नान्यथा स्युर्विभूतयः ॥२१॥
</details>

<details><summary>मूलम्</summary>

यदीच्छसि पुनः प्राप्तुं भूतिमभ्रंशनीं नृप।  
तदाराधय गोविन्दं नान्यथा स्युर्विभूतयः ॥२१॥
</details>

प्रह्लाद उवाच।  

<details open><summary>विश्वास-प्रस्तुतिः</summary>

एवं वसिष्ठेन तदा मान्धाता नृप बोधितः।  
सह पत्न्या महीपालः परितोषं परं ययौ ॥२२॥
</details>

<details><summary>मूलम्</summary>

एवं वसिष्ठेन तदा मान्धाता नृप बोधितः।  
सह पत्न्या महीपालः परितोषं परं ययौ ॥२२॥
</details>


<details open><summary>विश्वास-प्रस्तुतिः</summary>

जगाद च मुदा युक्तः प्रणिपत्य पुरोहितम्।  
सह पत्न्या नरश्रेष्ठः समुत्थाय वरासनात् ॥२३॥
</details>

<details><summary>मूलम्</summary>

जगाद च मुदा युक्तः प्रणिपत्य पुरोहितम्।  
सह पत्न्या नरश्रेष्ठः समुत्थाय वरासनात् ॥२३॥
</details>

राजोवाच।  

<details open><summary>विश्वास-प्रस्तुतिः</summary>

धिग्धिग्वृथैव यातानि ममैतानि दिनान्यहो।  
अनासज्य मनः कृष्णे विषयासक्तचेतसः ॥२४॥
</details>

<details><summary>मूलम्</summary>

धिग्धिग्वृथैव यातानि ममैतानि दिनान्यहो।  
अनासज्य मनः कृष्णे विषयासक्तचेतसः ॥२४॥
</details>


<details open><summary>विश्वास-प्रस्तुतिः</summary>

ता निशास्ते च दिवसास्ते र्तवस्ते च वत्सराः।  
नराणां सफला येषु चिन्तितो भगवान्हरिः ॥२५॥
</details>

<details><summary>मूलम्</summary>

ता निशास्ते च दिवसास्ते र्तवस्ते च वत्सराः।  
नराणां सफला येषु चिन्तितो भगवान्हरिः ॥२५॥
</details>


<details open><summary>विश्वास-प्रस्तुतिः</summary>

चिन्त्यमानः समस्तानां पापानां हाणिदो हि सः।  
समुत्सृज्याखिलं चिन्त्यं सोऽच्युतः किं न चिन्त्यते ॥२६॥
</details>

<details><summary>मूलम्</summary>

चिन्त्यमानः समस्तानां पापानां हाणिदो हि सः।  
समुत्सृज्याखिलं चिन्त्यं सोऽच्युतः किं न चिन्त्यते ॥२६॥
</details>


<details open><summary>विश्वास-प्रस्तुतिः</summary>

कष्टं मुष्टोऽस्मि शिष्टेषु विद्यमानेषु मन्त्रिषु।  
पराङ्मुखानां गोविन्दे यत्प्राप्तं परमं वयः ॥२७॥
</details>

<details><summary>मूलम्</summary>

कष्टं मुष्टोऽस्मि शिष्टेषु विद्यमानेषु मन्त्रिषु।  
पराङ्मुखानां गोविन्दे यत्प्राप्तं परमं वयः ॥२७॥
</details>

प्रह्लाद उवाच।  

<details open><summary>विश्वास-प्रस्तुतिः</summary>

एवं विनिन्द्य सोऽत्मानां मान्धाता पृथिवीपतिः।  
चकाराराधने यत्नं देवदेवस्य शार्ङ्गितिणः ॥२८॥
</details>

<details><summary>मूलम्</summary>

एवं विनिन्द्य सोऽत्मानां मान्धाता पृथिवीपतिः।  
चकाराराधने यत्नं देवदेवस्य शार्ङ्गितिणः ॥२८॥
</details>


<details open><summary>विश्वास-प्रस्तुतिः</summary>

तमाराध्य च विश्वेशमुपेन्द्रमसुरेश्वर।  
प्राप सिद्धिं परां पूर्वं दक्षः प्राचेतसो यथा ॥२९॥
</details>

<details><summary>मूलम्</summary>

तमाराध्य च विश्वेशमुपेन्द्रमसुरेश्वर।  
प्राप सिद्धिं परां पूर्वं दक्षः प्राचेतसो यथा ॥२९॥
</details>


<details open><summary>विश्वास-प्रस्तुतिः</summary>

तथा त्वमपि राजेन्द्रसर्वभावेन केशवम्।  
समाराधय गोविन्दं तमाराध्य न सीदति ॥३०॥
</details>

<details><summary>मूलम्</summary>

तथा त्वमपि राजेन्द्रसर्वभावेन केशवम्।  
समाराधय गोविन्दं तमाराध्य न सीदति ॥३०॥
</details>

शौनक उवाच।  

<details open><summary>विश्वास-प्रस्तुतिः</summary>

एवं स दैत्यराजेन्द्रः प्रह्रादेनावबोधितः।  
बलिराराधने यत्नं चक्रे चक्रभृतस्तदा ॥३१॥
</details>

<details><summary>मूलम्</summary>

एवं स दैत्यराजेन्द्रः प्रह्रादेनावबोधितः।  
बलिराराधने यत्नं चक्रे चक्रभृतस्तदा ॥३१॥
</details>


<details open><summary>विश्वास-प्रस्तुतिः</summary>

पुष्पोपहारैर्धूपैश्च तथा चैवानुलेपनैः।  
वासोभिर्भूषणैः सम्यग्ब्राह्मणानां च तर्पणैः ॥३२॥
</details>

<details><summary>मूलम्</summary>

पुष्पोपहारैर्धूपैश्च तथा चैवानुलेपनैः।  
वासोभिर्भूषणैः सम्यग्ब्राह्मणानां च तर्पणैः ॥३२॥
</details>


<details open><summary>विश्वास-प्रस्तुतिः</summary>

जपैर्होमैर्व्रतैश्चैव यथोक्तं पुरुषर्षभ।  
सह पत्न्या तथैव त्वं समाराधय केशवम् ॥३३॥
</details>

<details><summary>मूलम्</summary>

जपैर्होमैर्व्रतैश्चैव यथोक्तं पुरुषर्षभ।  
सह पत्न्या तथैव त्वं समाराधय केशवम् ॥३३॥
</details>

इति विष्णुधर्मेषु प्रह्लादबलिसंवादः।  
