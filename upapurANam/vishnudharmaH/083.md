+++
title = "०८३"

+++
अथ त्र्यशीतितमोऽध्यायः।  
प्रह्लाद उवाच।  

<details open><summary>विश्वास-प्रस्तुतिः</summary>

एतन्मुनेर्वसिष्ठस्य निशाम्य वचनं नृपः।  
भार्यासहायः स तदा सम्प्रहृष्टतनूरुहः ॥१॥
</details>

<details><summary>मूलम्</summary>

एतन्मुनेर्वसिष्ठस्य निशाम्य वचनं नृपः।  
भार्यासहायः स तदा सम्प्रहृष्टतनूरुहः ॥१॥
</details>


<details open><summary>विश्वास-प्रस्तुतिः</summary>

कृतकार्यमिवात्मानं मन्यमानोऽसुरोत्तम।  
उवाच प्रणतो भूत्वा मान्धाता वारुणिं वचः ॥२॥
</details>

<details><summary>मूलम्</summary>

कृतकार्यमिवात्मानं मन्यमानोऽसुरोत्तम।  
उवाच प्रणतो भूत्वा मान्धाता वारुणिं वचः ॥२॥
</details>

मान्धातोवाच।  

<details open><summary>विश्वास-प्रस्तुतिः</summary>

यथामरत्वं सम्प्राप्य यथा वा ब्रह्म शाश्वतम्।  
परं निर्वाणमाप्नोति तथाहं वचसा तव ॥३॥
</details>

<details><summary>मूलम्</summary>

यथामरत्वं सम्प्राप्य यथा वा ब्रह्म शाश्वतम्।  
परं निर्वाणमाप्नोति तथाहं वचसा तव ॥३॥
</details>


<details open><summary>विश्वास-प्रस्तुतिः</summary>

कृतकृत्यः सुखी चास्मि निर्वृतिं परमां गतः।  
अज्ञानतमसाछन्ने यत्प्रदीपस्त्वयैधितः ॥४॥
</details>

<details><summary>मूलम्</summary>

कृतकृत्यः सुखी चास्मि निर्वृतिं परमां गतः।  
अज्ञानतमसाछन्ने यत्प्रदीपस्त्वयैधितः ॥४॥
</details>


<details open><summary>विश्वास-प्रस्तुतिः</summary>

अहमेषा च तन्वङ्गी विभूतिभ्रंसभीरुकौ।  
आढ्यावापादितौ ब्रह्मन्निहाद्य वचसा तव ॥५॥
</details>

<details><summary>मूलम्</summary>

अहमेषा च तन्वङ्गी विभूतिभ्रंसभीरुकौ।  
आढ्यावापादितौ ब्रह्मन्निहाद्य वचसा तव ॥५॥
</details>


<details open><summary>विश्वास-प्रस्तुतिः</summary>

सम्पदां कथितं बीजमावयोर्भवता मुने।  
तदुप्तावुद्यतावावां विजानीहि द्विजोत्तम ॥६॥
</details>

<details><summary>मूलम्</summary>

सम्पदां कथितं बीजमावयोर्भवता मुने।  
तदुप्तावुद्यतावावां विजानीहि द्विजोत्तम ॥६॥
</details>


<details open><summary>विश्वास-प्रस्तुतिः</summary>

न रत्नैर्न च वित्तौघैर्न च पुष्पानुलेपनैः।  
आराध्यते जगन्नाथो भावशून्यैर्जनार्दनः ॥७॥
</details>

<details><summary>मूलम्</summary>

न रत्नैर्न च वित्तौघैर्न च पुष्पानुलेपनैः।  
आराध्यते जगन्नाथो भावशून्यैर्जनार्दनः ॥७॥
</details>


<details open><summary>विश्वास-प्रस्तुतिः</summary>

बाह्यार्थनिरपेक्षैश्च मनसैव मनोगतिः।  
निःस्वैराराध्यते देवो विष्णुः सर्वेश्वरेश्वरः ॥८॥
</details>

<details><summary>मूलम्</summary>

बाह्यार्थनिरपेक्षैश्च मनसैव मनोगतिः।  
निःस्वैराराध्यते देवो विष्णुः सर्वेश्वरेश्वरः ॥८॥
</details>


<details open><summary>विश्वास-प्रस्तुतिः</summary>

सर्वमेतन्मया ज्ञातं यत्त्वमात्थ महामुने।  
यत्त्वां पृच्छामि तन्मे त्वं प्रसादसुमुखो वद ॥९॥
</details>

<details><summary>मूलम्</summary>

सर्वमेतन्मया ज्ञातं यत्त्वमात्थ महामुने।  
यत्त्वां पृच्छामि तन्मे त्वं प्रसादसुमुखो वद ॥९॥
</details>


<details open><summary>विश्वास-प्रस्तुतिः</summary>

कानि व्रतानि यैर्देवो नरैः स्त्रीभिश्च केशवः।  
तोषमाराधितोऽभ्येति कैश्च दानैर्महामुने ॥१०॥
</details>

<details><summary>मूलम्</summary>

कानि व्रतानि यैर्देवो नरैः स्त्रीभिश्च केशवः।  
तोषमाराधितोऽभ्येति कैश्च दानैर्महामुने ॥१०॥
</details>


<details open><summary>विश्वास-प्रस्तुतिः</summary>

रहस्यानि च देवस्य प्रीतये यानि चक्रिणः।  
तायशेषाणि मे ब्रूहि कृष्णाराधनकाङ्क्षिणः ॥११॥
</details>

<details><summary>मूलम्</summary>

रहस्यानि च देवस्य प्रीतये यानि चक्रिणः।  
तायशेषाणि मे ब्रूहि कृष्णाराधनकाङ्क्षिणः ॥११॥
</details>

वसिष्ठ उवाच।  

<details open><summary>विश्वास-प्रस्तुतिः</summary>

शृणु भूपाल यैर्विष्णुर्नरैराराध्यते व्रतैः।  
नारीभिश्चातिघोरेऽस्मिन्पतिताभिर्भवार्णवे ॥१२॥
</details>

<details><summary>मूलम्</summary>

शृणु भूपाल यैर्विष्णुर्नरैराराध्यते व्रतैः।  
नारीभिश्चातिघोरेऽस्मिन्पतिताभिर्भवार्णवे ॥१२॥
</details>

समभ्यर्च्य जगन्नाथं वासुदेवं समाधिना।  

<details open><summary>विश्वास-प्रस्तुतिः</summary>

एकमश्नाति यो भक्तं द्वितीयं ब्राह्मणात्मकम्।  
करोति केशवप्रीत्यै कार्त्तिकं मासमात्मवान् ॥१३॥
</details>

<details><summary>मूलम्</summary>

एकमश्नाति यो भक्तं द्वितीयं ब्राह्मणात्मकम्।  
करोति केशवप्रीत्यै कार्त्तिकं मासमात्मवान् ॥१३॥
</details>


<details open><summary>विश्वास-प्रस्तुतिः</summary>

पूर्वे वयसि यत्तेन ज्ञानतोऽज्ञानतोऽपि वा।  
पापमाचरितं तस्मान्मुच्यते नात्र संशयः ॥१४॥
</details>

<details><summary>मूलम्</summary>

पूर्वे वयसि यत्तेन ज्ञानतोऽज्ञानतोऽपि वा।  
पापमाचरितं तस्मान्मुच्यते नात्र संशयः ॥१४॥
</details>

अनेनैव विधानेन मार्गशीर्षेऽपि माधवम्।  

<details open><summary>विश्वास-प्रस्तुतिः</summary>

समभ्यर्च्यैकभक्तं वै वर्णिभ्यो यः प्रयच्छति।  
भगवत्प्रीणनार्थाय फलं तस्य शृणुष्व मे ॥१५॥
</details>

<details><summary>मूलम्</summary>

समभ्यर्च्यैकभक्तं वै वर्णिभ्यो यः प्रयच्छति।  
भगवत्प्रीणनार्थाय फलं तस्य शृणुष्व मे ॥१५॥
</details>


<details open><summary>विश्वास-प्रस्तुतिः</summary>

मध्ये वयसि यत्पापं योषिता पुरुषेण वा।  
कृतं तस्माच्च तेनोक्तो विमोक्षः परमात्मना ॥१६॥
</details>

<details><summary>मूलम्</summary>

मध्ये वयसि यत्पापं योषिता पुरुषेण वा।  
कृतं तस्माच्च तेनोक्तो विमोक्षः परमात्मना ॥१६॥
</details>


<details open><summary>विश्वास-प्रस्तुतिः</summary>

तथा चैवैकभक्तं वै वर्णाग्रेभ्यः प्रयच्छति।  
पुण्डरीकाक्षमभ्यर्च्य पौषमासे महीपते ॥१७॥
</details>

<details><summary>मूलम्</summary>

तथा चैवैकभक्तं वै वर्णाग्रेभ्यः प्रयच्छति।  
पुण्डरीकाक्षमभ्यर्च्य पौषमासे महीपते ॥१७॥
</details>


<details open><summary>विश्वास-प्रस्तुतिः</summary>

तत्प्रीणनाय यत्पापं वार्द्धिके तेन वै कृतम्।  
स तस्मान्मुच्यते राजन्पुमान्योषिदथापि वा ॥१८॥
</details>

<details><summary>मूलम्</summary>

तत्प्रीणनाय यत्पापं वार्द्धिके तेन वै कृतम्।  
स तस्मान्मुच्यते राजन्पुमान्योषिदथापि वा ॥१८॥
</details>


<details open><summary>विश्वास-प्रस्तुतिः</summary>

त्रैमासिकव्रतमिदं यः करोति नरेश्वर।  
स विष्णुप्रीणनात्पापैर्लघुभिर्विप्रमुच्यते ॥१९॥
</details>

<details><summary>मूलम्</summary>

त्रैमासिकव्रतमिदं यः करोति नरेश्वर।  
स विष्णुप्रीणनात्पापैर्लघुभिर्विप्रमुच्यते ॥१९॥
</details>


<details open><summary>विश्वास-प्रस्तुतिः</summary>

द्वितीये वत्सरे राजन्मुच्यते चोपपातकैः।  
तद्वत्तृतीयेऽपि कृतं महापातकनाशनम् ॥२०॥
</details>

<details><summary>मूलम्</summary>

द्वितीये वत्सरे राजन्मुच्यते चोपपातकैः।  
तद्वत्तृतीयेऽपि कृतं महापातकनाशनम् ॥२०॥
</details>


<details open><summary>विश्वास-प्रस्तुतिः</summary>

व्रतमेतन्नरैः स्त्रीभिस्त्रिभिर्मासैरनुष्ठितम्।  
त्रिभिः संवत्सरैरेव प्रददाति फलं नृणाम् ॥२१॥
</details>

<details><summary>मूलम्</summary>

व्रतमेतन्नरैः स्त्रीभिस्त्रिभिर्मासैरनुष्ठितम्।  
त्रिभिः संवत्सरैरेव प्रददाति फलं नृणाम् ॥२१॥
</details>


<details open><summary>विश्वास-प्रस्तुतिः</summary>

त्रिभिर्मासैस्त्रिरवस्थास्त्रिविधात्पातकान्नृप।  
त्रीणि नामानि देवस्य मोचयन्ति त्रिवार्षिकैः ॥२२॥
</details>

<details><summary>मूलम्</summary>

त्रिभिर्मासैस्त्रिरवस्थास्त्रिविधात्पातकान्नृप।  
त्रीणि नामानि देवस्य मोचयन्ति त्रिवार्षिकैः ॥२२॥
</details>


<details open><summary>विश्वास-प्रस्तुतिः</summary>

यतस्ततो व्रतमिदं त्रिक्रमं समुदाहृतम्।  
सर्वपापप्रशमनं केशवाराधनं परम् ॥२३॥
</details>

<details><summary>मूलम्</summary>

यतस्ततो व्रतमिदं त्रिक्रमं समुदाहृतम्।  
सर्वपापप्रशमनं केशवाराधनं परम् ॥२३॥
</details>

इति विष्णुधर्मेषु त्रिविक्रमव्रतम्।  
