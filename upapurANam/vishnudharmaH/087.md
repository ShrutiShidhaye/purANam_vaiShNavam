+++
title = "०८७"

+++
अथ सप्ताशीतितमोऽध्यायः।  
वसिष्ठ उवाच।  
तिलाभावे तथा दद्याद्घृतधेनुं यतव्रतः।  

<details open><summary>विश्वास-प्रस्तुतिः</summary>

कल्पयित्वा यथान्यायं तिलधेन्वा यतव्रतः।  
येन भूप विधानेन तदिहैकमनाः शृणु ॥१॥
</details>

<details><summary>मूलम्</summary>

कल्पयित्वा यथान्यायं तिलधेन्वा यतव्रतः।  
येन भूप विधानेन तदिहैकमनाः शृणु ॥१॥
</details>

वासुदेवं जगन्नाथं पुरुषेशमजं विधुम्।  

<details open><summary>विश्वास-प्रस्तुतिः</summary>

सर्वपापनिहन्तारं घृतक्षीराभिषेचनात्।  
सम्पूज्य पूर्ववत्पुष्पगन्धधूपादिभिर्नरः ॥२॥
</details>

<details><summary>मूलम्</summary>

सर्वपापनिहन्तारं घृतक्षीराभिषेचनात्।  
सम्पूज्य पूर्ववत्पुष्पगन्धधूपादिभिर्नरः ॥२॥
</details>


<details open><summary>विश्वास-प्रस्तुतिः</summary>

अहोरात्रोषितो भूत्वा तत्परः प्रयतः शुचिः।  
परमेशमथो नाम्ना अभिष्टूय घृतार्चिषा ॥३॥
</details>

<details><summary>मूलम्</summary>

अहोरात्रोषितो भूत्वा तत्परः प्रयतः शुचिः।  
परमेशमथो नाम्ना अभिष्टूय घृतार्चिषा ॥३॥
</details>

गव्यस्य सर्पिषः कुम्भं पुष्पमाल्यादिभूषितम्।  

<details open><summary>विश्वास-प्रस्तुतिः</summary>

कांस्योपधानसंयुक्तं सितवस्त्रयुगेन च।  
हिरण्यगर्भसहितं मणिविद्रुममुक्तिकैः ॥४॥
</details>

<details><summary>मूलम्</summary>

कांस्योपधानसंयुक्तं सितवस्त्रयुगेन च।  
हिरण्यगर्भसहितं मणिविद्रुममुक्तिकैः ॥४॥
</details>


<details open><summary>विश्वास-प्रस्तुतिः</summary>

इक्षुयष्टिमयान्पादान्खुरान्रौप्यमयांस्तथा।  
सौवर्णे चाक्षिणी कुर्याच्छृङ्गे चागरुकाष्ठजे ॥५॥
</details>

<details><summary>मूलम्</summary>

इक्षुयष्टिमयान्पादान्खुरान्रौप्यमयांस्तथा।  
सौवर्णे चाक्षिणी कुर्याच्छृङ्गे चागरुकाष्ठजे ॥५॥
</details>


<details open><summary>विश्वास-प्रस्तुतिः</summary>

सप्तधान्यमये पार्श्वे पत्त्रोर्णानि च कम्बलम्।  
कुर्यात्तुरुष्ककर्पूरौ घ्राणं फलमयान्स्तनान् ॥६॥
</details>

<details><summary>मूलम्</summary>

सप्तधान्यमये पार्श्वे पत्त्रोर्णानि च कम्बलम्।  
कुर्यात्तुरुष्ककर्पूरौ घ्राणं फलमयान्स्तनान् ॥६॥
</details>

मणिरत्नसुवर्णानां सम्यक्कल्पनया कृताम्।  
तद्वच्छर्करया जिह्वां गुडक्षीरमयं मुखम्।  

<details open><summary>विश्वास-प्रस्तुतिः</summary>

क्षौमसूत्रेण लाङ्गूलं रोमाणि सितसर्षपैः।  
ताम्रपात्रमयं पृष्ठं कुर्याच्छ्रद्धासमन्वितः ॥७॥
</details>

<details><summary>मूलम्</summary>

क्षौमसूत्रेण लाङ्गूलं रोमाणि सितसर्षपैः।  
ताम्रपात्रमयं पृष्ठं कुर्याच्छ्रद्धासमन्वितः ॥७॥
</details>


<details open><summary>विश्वास-प्रस्तुतिः</summary>

ईदृक्स्वरूपां सङ्कल्प्य घृतधेनुं नराधिप।  
तद्वत्कल्पनया धेन्वा घृतवत्सं प्रकल्पयेत् ॥८॥
</details>

<details><summary>मूलम्</summary>

ईदृक्स्वरूपां सङ्कल्प्य घृतधेनुं नराधिप।  
तद्वत्कल्पनया धेन्वा घृतवत्सं प्रकल्पयेत् ॥८॥
</details>


<details open><summary>विश्वास-प्रस्तुतिः</summary>

तं च विप्रं महाभाग मनसैव घृतार्चिषम्।  
कल्पयित्वा ततस्तस्मै प्रयतः प्रतिपादयेत् ॥९॥
</details>

<details><summary>मूलम्</summary>

तं च विप्रं महाभाग मनसैव घृतार्चिषम्।  
कल्पयित्वा ततस्तस्मै प्रयतः प्रतिपादयेत् ॥९॥
</details>

एतां ममोपकाराय घृह्णीष्व त्वं द्विजोत्तम।  

<details open><summary>विश्वास-प्रस्तुतिः</summary>

प्रीयतां मम देवेशो घृताऋचिः पुरुषोत्तमः।  
इत्युदाहृत्य विप्राय दद्याद्धेनुं नरोत्तम ॥१०॥
</details>

<details><summary>मूलम्</summary>

प्रीयतां मम देवेशो घृताऋचिः पुरुषोत्तमः।  
इत्युदाहृत्य विप्राय दद्याद्धेनुं नरोत्तम ॥१०॥
</details>

मणिमुक्तासुवर्णानां सम्यक्कल्पनया कृताम्।  

<details open><summary>विश्वास-प्रस्तुतिः</summary>

दत्त्वैकरात्रं स्थित्वा च घृताहारो नराधिप।  
मुच्यते सर्वपापेभ्यस्तथा दानफलं शृणु ॥११॥
</details>

<details><summary>मूलम्</summary>

दत्त्वैकरात्रं स्थित्वा च घृताहारो नराधिप।  
मुच्यते सर्वपापेभ्यस्तथा दानफलं शृणु ॥११॥
</details>


<details open><summary>विश्वास-प्रस्तुतिः</summary>

घृतक्षीरवहा नद्यो यत्र पायसकर्दमाः।  
तेषु लोकेषु लोकेश स पुण्येषूपजायते ॥१२॥
</details>

<details><summary>मूलम्</summary>

घृतक्षीरवहा नद्यो यत्र पायसकर्दमाः।  
तेषु लोकेषु लोकेश स पुण्येषूपजायते ॥१२॥
</details>


<details open><summary>विश्वास-प्रस्तुतिः</summary>

पितुरूर्ध्वेन ये सप्त पुरुषाः सप्त येऽप्यधः।  
तांस्तेषु नृप लोकेषु स नयत्यस्तकल्मषः ॥१३॥
</details>

<details><summary>मूलम्</summary>

पितुरूर्ध्वेन ये सप्त पुरुषाः सप्त येऽप्यधः।  
तांस्तेषु नृप लोकेषु स नयत्यस्तकल्मषः ॥१३॥
</details>


<details open><summary>विश्वास-प्रस्तुतिः</summary>

सकामानामियं व्युष्टिः कथिता नृपसत्तम।  
विष्णुलोकं नरा यान्ति निष्कामा घृतधेनुदाः ॥१४॥
</details>

<details><summary>मूलम्</summary>

सकामानामियं व्युष्टिः कथिता नृपसत्तम।  
विष्णुलोकं नरा यान्ति निष्कामा घृतधेनुदाः ॥१४॥
</details>


<details open><summary>विश्वास-प्रस्तुतिः</summary>

घृतमग्निर्घृतं सोमस्तन्मयाः सर्वदेवताः।  
घृतं प्रयच्छता दत्ता भवन्त्यखिलदेवताः ॥१५॥
</details>

<details><summary>मूलम्</summary>

घृतमग्निर्घृतं सोमस्तन्मयाः सर्वदेवताः।  
घृतं प्रयच्छता दत्ता भवन्त्यखिलदेवताः ॥१५॥
</details>

इति विष्णुधर्मेषु घृतधेनुकल्पः।  
