+++
title = "०२२"

+++
अथ द्वाविंशोऽध्यायः।  
देवदेव उवाच।  

<details open><summary>विश्वास-प्रस्तुतिः</summary>

गार्हस्थ्येऽवस्थिता नारी भक्त्या सम्पूजयेत्पतिम्।  
स एव देवता तस्याः पूज्यः पूज्यतरश्च सः ॥१॥
</details>

<details><summary>मूलम्</summary>

गार्हस्थ्येऽवस्थिता नारी भक्त्या सम्पूजयेत्पतिम्।  
स एव देवता तस्याः पूज्यः पूज्यतरश्च सः ॥१॥
</details>


<details open><summary>विश्वास-प्रस्तुतिः</summary>

तस्मिंस्तुष्टे परो धर्मस्तस्यैव परिचर्यया।  
तोषमायाति सर्वात्मा परमात्मा जनार्दनः ॥२॥
</details>

<details><summary>मूलम्</summary>

तस्मिंस्तुष्टे परो धर्मस्तस्यैव परिचर्यया।  
तोषमायाति सर्वात्मा परमात्मा जनार्दनः ॥२॥
</details>


<details open><summary>विश्वास-प्रस्तुतिः</summary>

नैव तस्याः पृथग्यज्ञो न श्राद्धं नाप्युपोषितम्।  
भर्तृशुश्रूषणेनैव प्राप्नोति स्त्री यथेप्सितम् ॥३॥
</details>

<details><summary>मूलम्</summary>

नैव तस्याः पृथग्यज्ञो न श्राद्धं नाप्युपोषितम्।  
भर्तृशुश्रूषणेनैव प्राप्नोति स्त्री यथेप्सितम् ॥३॥
</details>


<details open><summary>विश्वास-प्रस्तुतिः</summary>

तेनैव साप्यनुज्ञाता तस्य शुश्रूषणादनु।  
तोषयेज्जगतामीशमनन्तमपराजितम् ॥४॥
</details>

<details><summary>मूलम्</summary>

तेनैव साप्यनुज्ञाता तस्य शुश्रूषणादनु।  
तोषयेज्जगतामीशमनन्तमपराजितम् ॥४॥
</details>


<details open><summary>विश्वास-प्रस्तुतिः</summary>

व्रतैर्नानाविधैर्देवि ऐहिकामुष्मिकाप्तये।  
विष्णुव्रतादिभिर्दिव्यैस्तथा दानैर्मनोऽनुगैः ॥५॥
</details>

<details><summary>मूलम्</summary>

व्रतैर्नानाविधैर्देवि ऐहिकामुष्मिकाप्तये।  
विष्णुव्रतादिभिर्दिव्यैस्तथा दानैर्मनोऽनुगैः ॥५॥
</details>


<details open><summary>विश्वास-प्रस्तुतिः</summary>

घृतक्षीराभिषेकैश्च ब्राह्मणानां च तर्पणैः।  
मनोज्ञैर्विविधैर्धूपैः पुष्पवस्त्रानुलेपनैः ॥६॥
</details>

<details><summary>मूलम्</summary>

घृतक्षीराभिषेकैश्च ब्राह्मणानां च तर्पणैः।  
मनोज्ञैर्विविधैर्धूपैः पुष्पवस्त्रानुलेपनैः ॥६॥
</details>

गीतवाद्यैस्तथा हृद्यैरुपवासैश्च भामिनि।  

<details open><summary>विश्वास-प्रस्तुतिः</summary>

एवमाराध्य गोविन्दमनुज्ञाता यथाविधि।  
पतिना सकलान्कामानवाप्नोति न संशयः ॥७॥
</details>

<details><summary>मूलम्</summary>

एवमाराध्य गोविन्दमनुज्ञाता यथाविधि।  
पतिना सकलान्कामानवाप्नोति न संशयः ॥७॥
</details>


<details open><summary>विश्वास-प्रस्तुतिः</summary>

पतिना त्वननुज्ञाता किञ्चित्पुण्यं करोति या।  
विफलं तदशेषं वै तस्याः शैलवरात्मजे ॥८॥
</details>

<details><summary>मूलम्</summary>

पतिना त्वननुज्ञाता किञ्चित्पुण्यं करोति या।  
विफलं तदशेषं वै तस्याः शैलवरात्मजे ॥८॥
</details>


<details open><summary>विश्वास-प्रस्तुतिः</summary>

न च प्रसादं कुरुते भगवान्मधुसूदनः।  
नानुज्ञाता तु या नारी पतिनार्चति केशवम् ॥९॥
</details>

<details><summary>मूलम्</summary>

न च प्रसादं कुरुते भगवान्मधुसूदनः।  
नानुज्ञाता तु या नारी पतिनार्चति केशवम् ॥९॥
</details>


<details open><summary>विश्वास-प्रस्तुतिः</summary>

या तु भर्तृपरा नारी नारायणमतन्द्रिता।  
भक्त्या सम्पूजयेद्देवं तोषमायाति केशवः ॥१०॥
</details>

<details><summary>मूलम्</summary>

या तु भर्तृपरा नारी नारायणमतन्द्रिता।  
भक्त्या सम्पूजयेद्देवं तोषमायाति केशवः ॥१०॥
</details>

देव्युवाच।  

<details open><summary>विश्वास-प्रस्तुतिः</summary>

या तु भर्त्रा परित्यक्ता तथा या मृतभर्तृका।  
पाषण्डानुगतो वापि यस्या भर्ता महेश्वर ॥११॥
</details>

<details><summary>मूलम्</summary>

या तु भर्त्रा परित्यक्ता तथा या मृतभर्तृका।  
पाषण्डानुगतो वापि यस्या भर्ता महेश्वर ॥११॥
</details>


<details open><summary>विश्वास-प्रस्तुतिः</summary>

प्रायो ददाति नानुज्ञां विष्णोराराधने तदा।  
कथमाराधनं कार्यं विष्णोस्तद्वद शङ्कर ॥१२॥
</details>

<details><summary>मूलम्</summary>

प्रायो ददाति नानुज्ञां विष्णोराराधने तदा।  
कथमाराधनं कार्यं विष्णोस्तद्वद शङ्कर ॥१२॥
</details>

देवदेव उवाच।  

<details open><summary>विश्वास-प्रस्तुतिः</summary>

या तु भर्त्रा परित्यक्ता सा सम्पूज्य निजं पतिम्।  
मनसा तन्मनस्का च तस्यैव हितकारिणी ॥१३॥
</details>

<details><summary>मूलम्</summary>

या तु भर्त्रा परित्यक्ता सा सम्पूज्य निजं पतिम्।  
मनसा तन्मनस्का च तस्यैव हितकारिणी ॥१३॥
</details>


<details open><summary>विश्वास-प्रस्तुतिः</summary>

न निन्दाकरणी तस्य श्रेयोऽभिध्यायिनी तथा।  
तस्यैव सर्वकालेषु सर्वकल्याणमिच्छति ॥१४॥
</details>

<details><summary>मूलम्</summary>

न निन्दाकरणी तस्य श्रेयोऽभिध्यायिनी तथा।  
तस्यैव सर्वकालेषु सर्वकल्याणमिच्छति ॥१४॥
</details>


<details open><summary>विश्वास-प्रस्तुतिः</summary>

आराधयेज्जगन्नाथं सर्वधातारमच्युतम्।  
कृतोपवासा पुष्पादि निवेद्य सकलं ततः ॥१५॥
</details>

<details><summary>मूलम्</summary>

आराधयेज्जगन्नाथं सर्वधातारमच्युतम्।  
कृतोपवासा पुष्पादि निवेद्य सकलं ततः ॥१५॥
</details>


<details open><summary>विश्वास-प्रस्तुतिः</summary>

भर्तुर्मनोरथावाप्तिं प्रार्थयेत्प्रथमं वरम्।  
स्वयं यथाभिलषितं प्रार्थयेत्तं वरं ततः ॥१६॥
</details>

<details><summary>मूलम्</summary>

भर्तुर्मनोरथावाप्तिं प्रार्थयेत्प्रथमं वरम्।  
स्वयं यथाभिलषितं प्रार्थयेत्तं वरं ततः ॥१६॥
</details>


<details open><summary>विश्वास-प्रस्तुतिः</summary>

एवं भर्तृपरित्यक्ता योषिदाराधनं हरेः।  
कुर्वाणा सकलान्कामानवाप्नोति न संशयः ॥१७॥
</details>

<details><summary>मूलम्</summary>

एवं भर्तृपरित्यक्ता योषिदाराधनं हरेः।  
कुर्वाणा सकलान्कामानवाप्नोति न संशयः ॥१७॥
</details>


<details open><summary>विश्वास-प्रस्तुतिः</summary>

भर्ता करोति यच्चस्याः किञ्चित्पुण्यमहर्निशम्।  
तस्य पुण्यस्य सम्पूर्णमर्धं प्राप्नोति सा शुभे ॥१८॥
</details>

<details><summary>मूलम्</summary>

भर्ता करोति यच्चस्याः किञ्चित्पुण्यमहर्निशम्।  
तस्य पुण्यस्य सम्पूर्णमर्धं प्राप्नोति सा शुभे ॥१८॥
</details>


<details open><summary>विश्वास-प्रस्तुतिः</summary>

यत्तु सा कुरुते पुण्यं विना दोषेण योज्झिता।  
तत्तस्याः सकलं देवि तस्यार्धं न लभेत्पतिः ॥१९॥
</details>

<details><summary>मूलम्</summary>

यत्तु सा कुरुते पुण्यं विना दोषेण योज्झिता।  
तत्तस्याः सकलं देवि तस्यार्धं न लभेत्पतिः ॥१९॥
</details>


<details open><summary>विश्वास-प्रस्तुतिः</summary>

भर्तर्येवं प्रवसिते त्यक्ता च पतिना शुभे।  
कुर्वीताराधनं नारी उपवासादिना हरेः ॥२०॥
</details>

<details><summary>मूलम्</summary>

भर्तर्येवं प्रवसिते त्यक्ता च पतिना शुभे।  
कुर्वीताराधनं नारी उपवासादिना हरेः ॥२०॥
</details>


<details open><summary>विश्वास-प्रस्तुतिः</summary>

एतत्तवोक्तं यत्पृष्टं त्वयाहं गिरिनन्दिनि।  
विधवानामतो धर्मं श्रूयतां विष्णुतुष्टिदम् ॥२१॥
</details>

<details><summary>मूलम्</summary>

एतत्तवोक्तं यत्पृष्टं त्वयाहं गिरिनन्दिनि।  
विधवानामतो धर्मं श्रूयतां विष्णुतुष्टिदम् ॥२१॥
</details>


<details open><summary>विश्वास-प्रस्तुतिः</summary>

मृते भर्तरि साध्वी स्त्री ब्रह्मचर्यव्रतोदिता।  
स्नाता प्रतिदिनं दद्यात्स्वभर्तृसलिलाञ्जलिम् ॥२२॥
</details>

<details><summary>मूलम्</summary>

मृते भर्तरि साध्वी स्त्री ब्रह्मचर्यव्रतोदिता।  
स्नाता प्रतिदिनं दद्यात्स्वभर्तृसलिलाञ्जलिम् ॥२२॥
</details>


<details open><summary>विश्वास-प्रस्तुतिः</summary>

कुर्याद्यानुदिनं भक्त्या देवानामपि पूजनम्।  
अतिथेस्तर्पणं तद्वदग्निहोत्रममन्त्रकम् ॥२३॥
</details>

<details><summary>मूलम्</summary>

कुर्याद्यानुदिनं भक्त्या देवानामपि पूजनम्।  
अतिथेस्तर्पणं तद्वदग्निहोत्रममन्त्रकम् ॥२३॥
</details>


<details open><summary>विश्वास-प्रस्तुतिः</summary>

पूर्तधर्माश्रितं चान्यत्कुर्यान्नित्यमतन्द्रिता।  
नित्यकर्म ऋते चास्या नेष्टं कर्म विधीयते ॥२४॥
</details>

<details><summary>मूलम्</summary>

पूर्तधर्माश्रितं चान्यत्कुर्यान्नित्यमतन्द्रिता।  
नित्यकर्म ऋते चास्या नेष्टं कर्म विधीयते ॥२४॥
</details>

विष्णोराराधनं चैव कुर्यान्नित्यमुपोषिता।  

<details open><summary>विश्वास-प्रस्तुतिः</summary>

दानादि विप्रमुख्येभ्यो दद्यात्पुण्यविवृद्धये।  
उपवासांश्च विविधान्कुर्याच्छास्त्रोदितान्शुभे ॥२५॥
</details>

<details><summary>मूलम्</summary>

दानादि विप्रमुख्येभ्यो दद्यात्पुण्यविवृद्धये।  
उपवासांश्च विविधान्कुर्याच्छास्त्रोदितान्शुभे ॥२५॥
</details>


<details open><summary>विश्वास-प्रस्तुतिः</summary>

लोकान्तरस्थं भर्तारमात्मानं च वरानने।  
तारयत्युभयं नारी येत्थं धर्मपरायणा ॥२६॥
</details>

<details><summary>मूलम्</summary>

लोकान्तरस्थं भर्तारमात्मानं च वरानने।  
तारयत्युभयं नारी येत्थं धर्मपरायणा ॥२६॥
</details>


<details open><summary>विश्वास-प्रस्तुतिः</summary>

पुत्रैश्वर्यस्थिता नारी उपवासादिना हरिम्।  
या तोषयति सिद्धिं सा पुत्रेभ्योऽपि प्रयच्छति ॥२७॥
</details>

<details><summary>मूलम्</summary>

पुत्रैश्वर्यस्थिता नारी उपवासादिना हरिम्।  
या तोषयति सिद्धिं सा पुत्रेभ्योऽपि प्रयच्छति ॥२७॥
</details>


<details open><summary>विश्वास-प्रस्तुतिः</summary>

शुभांल्लोकांस्तथा भर्तुरात्मनश्च यथेप्सितान्।  
सकलं पूरयत्यस्तं पापं नयति चाखिलम् ॥२८॥
</details>

<details><summary>मूलम्</summary>

शुभांल्लोकांस्तथा भर्तुरात्मनश्च यथेप्सितान्।  
सकलं पूरयत्यस्तं पापं नयति चाखिलम् ॥२८॥
</details>


<details open><summary>विश्वास-प्रस्तुतिः</summary>

आत्मनश्चैव भर्तुश्च नारी परमिकां गतिम्।  
ददात्याराध्य गोविन्दं सपुत्रा विधवा च या ॥२९॥
</details>

<details><summary>मूलम्</summary>

आत्मनश्चैव भर्तुश्च नारी परमिकां गतिम्।  
ददात्याराध्य गोविन्दं सपुत्रा विधवा च या ॥२९॥
</details>


<details open><summary>विश्वास-प्रस्तुतिः</summary>

तस्मादेभिर्विधानैस्तु सर्वकालं तु योषितः।  
केशवाराधनं कार्यं लोकद्वयफलप्रदम् ॥३०॥
</details>

<details><summary>मूलम्</summary>

तस्मादेभिर्विधानैस्तु सर्वकालं तु योषितः।  
केशवाराधनं कार्यं लोकद्वयफलप्रदम् ॥३०॥
</details>


<details open><summary>विश्वास-प्रस्तुतिः</summary>

ये नरा मृतपत्निकास्तैरप्येतदशेषतः।  
पूर्तधर्माश्रितं कार्यं नित्यकर्म च केवलम् ॥३१॥
</details>

<details><summary>मूलम्</summary>

ये नरा मृतपत्निकास्तैरप्येतदशेषतः।  
पूर्तधर्माश्रितं कार्यं नित्यकर्म च केवलम् ॥३१॥
</details>


<details open><summary>विश्वास-प्रस्तुतिः</summary>

पुत्रैश्वर्यस्थितैः सम्यग्ब्रह्मचर्यगुणान्वितैः।  
विष्णोराराधनं कार्यं तीर्थस्थैरथवा गृहे ॥३२॥
</details>

<details><summary>मूलम्</summary>

पुत्रैश्वर्यस्थितैः सम्यग्ब्रह्मचर्यगुणान्वितैः।  
विष्णोराराधनं कार्यं तीर्थस्थैरथवा गृहे ॥३२॥
</details>


<details open><summary>विश्वास-प्रस्तुतिः</summary>

ब्राह्मणः क्षत्रियो वैश्यः स्त्री शूद्रश्च वरानने।  
अनाराध्य हृषीकेशं नाप्नोति परमां गतिम् ॥३३॥
</details>

<details><summary>मूलम्</summary>

ब्राह्मणः क्षत्रियो वैश्यः स्त्री शूद्रश्च वरानने।  
अनाराध्य हृषीकेशं नाप्नोति परमां गतिम् ॥३३॥
</details>


<details open><summary>विश्वास-प्रस्तुतिः</summary>

ऐश्वर्यं सन्ततिं श्रेष्ठामारोग्यं द्रव्यसम्पदम्।  
ददाति भगवान्विष्णुर्गतिमग्र्यां सुतोषितः ॥३४॥
</details>

<details><summary>मूलम्</summary>

ऐश्वर्यं सन्ततिं श्रेष्ठामारोग्यं द्रव्यसम्पदम्।  
ददाति भगवान्विष्णुर्गतिमग्र्यां सुतोषितः ॥३४॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

एवं शैलसुता प्रोक्ता स्वयं देवेन शम्भुना।  
पृष्टेन सम्यक् कथितं भवतोऽपि महामुने ॥३५॥
</details>

<details><summary>मूलम्</summary>

एवं शैलसुता प्रोक्ता स्वयं देवेन शम्भुना।  
पृष्टेन सम्यक् कथितं भवतोऽपि महामुने ॥३५॥
</details>


<details open><summary>विश्वास-प्रस्तुतिः</summary>

सर्ववर्णैस्तथा स्त्रीभिरन्यैरपि जनैर्हरिः।  
आराधनीयो नातुष्टे विष्णौ सम्प्राप्यते गतिः ॥३६॥
</details>

<details><summary>मूलम्</summary>

सर्ववर्णैस्तथा स्त्रीभिरन्यैरपि जनैर्हरिः।  
आराधनीयो नातुष्टे विष्णौ सम्प्राप्यते गतिः ॥३६॥
</details>


<details open><summary>विश्वास-प्रस्तुतिः</summary>

न दुर्गतिं रौरवादीन्नरकांश्च न गच्छति।  
यमाराध्येश्वरं वन्द्यं कस्तं विष्णुं न पूजयेत् ॥३७॥
</details>

<details><summary>मूलम्</summary>

न दुर्गतिं रौरवादीन्नरकांश्च न गच्छति।  
यमाराध्येश्वरं वन्द्यं कस्तं विष्णुं न पूजयेत् ॥३७॥
</details>


<details open><summary>विश्वास-प्रस्तुतिः</summary>

तस्मादमुष्मिकान्क्लेशान्नरके याश्च यातनाः।  
सदैवोद्विजता दाल्भ्य समाराध्यो जनार्दनः ॥३८॥
</details>

<details><summary>मूलम्</summary>

तस्मादमुष्मिकान्क्लेशान्नरके याश्च यातनाः।  
सदैवोद्विजता दाल्भ्य समाराध्यो जनार्दनः ॥३८॥
</details>

इति विष्णुधर्मेषु स्त्रीधर्मः।  
