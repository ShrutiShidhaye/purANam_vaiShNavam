+++
title = "०२३"

+++
अथ त्रयोविंशोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

भगवन्यातना घोराः श्रूयन्ते नरकेषु याः।  
तासां स्वरूपमत्युग्रं यथावद्वक्तुमर्हसि ॥१॥
</details>

<details><summary>मूलम्</summary>

भगवन्यातना घोराः श्रूयन्ते नरकेषु याः।  
तासां स्वरूपमत्युग्रं यथावद्वक्तुमर्हसि ॥१॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

शृणु दाल्भ्यातिघोराणां यातनानां मयोदितम्।  
स्वरूपं नारकैर्यत्तु नरकेष्वनुभूयते ॥२॥
</details>

<details><summary>मूलम्</summary>

शृणु दाल्भ्यातिघोराणां यातनानां मयोदितम्।  
स्वरूपं नारकैर्यत्तु नरकेष्वनुभूयते ॥२॥
</details>


<details open><summary>विश्वास-प्रस्तुतिः</summary>

योजनानां सहस्राणि रौरवो नरको द्विज।  
अङ्गारपूर्णमध्योऽसौ ज्वालामालापरिष्कृतः ॥३॥
</details>

<details><summary>मूलम्</summary>

योजनानां सहस्राणि रौरवो नरको द्विज।  
अङ्गारपूर्णमध्योऽसौ ज्वालामालापरिष्कृतः ॥३॥
</details>


<details open><summary>विश्वास-प्रस्तुतिः</summary>

तन्मध्ये पतितो याति योजनानि सहस्रशः।  
सत्यहान्यानृती याति तत्र पापरतिर्नरः ॥४॥
</details>

<details><summary>मूलम्</summary>

तन्मध्ये पतितो याति योजनानि सहस्रशः।  
सत्यहान्यानृती याति तत्र पापरतिर्नरः ॥४॥
</details>


<details open><summary>विश्वास-प्रस्तुतिः</summary>

रौरवाद्द्विगुणश्चैव महारौवरसञ्ज्ञितः।  
तप्तताम्रपुटाङ्गारज्वलत्पावकसंवृतः ॥५॥
</details>

<details><summary>मूलम्</summary>

रौरवाद्द्विगुणश्चैव महारौवरसञ्ज्ञितः।  
तप्तताम्रपुटाङ्गारज्वलत्पावकसंवृतः ॥५॥
</details>


<details open><summary>विश्वास-प्रस्तुतिः</summary>

परोपतापिनस्तत्र पतन्ति नरके नराः।  
नाश्चर्यं द्विजशार्दूल वर्षलक्षयुतानि च ॥६॥
</details>

<details><summary>मूलम्</summary>

परोपतापिनस्तत्र पतन्ति नरके नराः।  
नाश्चर्यं द्विजशार्दूल वर्षलक्षयुतानि च ॥६॥
</details>


<details open><summary>विश्वास-प्रस्तुतिः</summary>

कालसूत्रेण च्छिद्यन्ते चक्रारूढाश्च मानवाः।  
कालाङ्गुलिस्थेन सदा आपादतलमस्तकात् ॥७॥
</details>

<details><summary>मूलम्</summary>

कालसूत्रेण च्छिद्यन्ते चक्रारूढाश्च मानवाः।  
कालाङ्गुलिस्थेन सदा आपादतलमस्तकात् ॥७॥
</details>


<details open><summary>विश्वास-प्रस्तुतिः</summary>

कालसूत्र इति ख्यातो घोरः स नरकोत्तमः।  
तत्रापि वञ्चका यान्ति ये चैवोत्कोचजीविनः ॥८॥
</details>

<details><summary>मूलम्</summary>

कालसूत्र इति ख्यातो घोरः स नरकोत्तमः।  
तत्रापि वञ्चका यान्ति ये चैवोत्कोचजीविनः ॥८॥
</details>


<details open><summary>विश्वास-प्रस्तुतिः</summary>

तप्तकुम्भस्तथैवान्यो नरको भृशदारुणः।  
तैलकुम्भेषु पच्यन्ते तत्राप्यग्निभृतेषु ते ॥९॥
</details>

<details><summary>मूलम्</summary>

तप्तकुम्भस्तथैवान्यो नरको भृशदारुणः।  
तैलकुम्भेषु पच्यन्ते तत्राप्यग्निभृतेषु ते ॥९॥
</details>


<details open><summary>विश्वास-प्रस्तुतिः</summary>

देववेदद्विजातीनां ये निन्दां कुर्वते सदा।  
संशृण्वन्ति च ये मूढा ये च मत्सरिणोऽधमाः ॥१०॥
</details>

<details><summary>मूलम्</summary>

देववेदद्विजातीनां ये निन्दां कुर्वते सदा।  
संशृण्वन्ति च ये मूढा ये च मत्सरिणोऽधमाः ॥१०॥
</details>


<details open><summary>विश्वास-प्रस्तुतिः</summary>

करम्भवालुकाकुम्भसञ्ज्ञं च नरकं शृणु।  
परदाररता ये तु पतन्ति नरकेऽधमाः ॥११॥
</details>

<details><summary>मूलम्</summary>

करम्भवालुकाकुम्भसञ्ज्ञं च नरकं शृणु।  
परदाररता ये तु पतन्ति नरकेऽधमाः ॥११॥
</details>

हृतं यैश्च जलं तेऽपि तस्मिन्यान्ति नराधमाः।  

<details open><summary>विश्वास-प्रस्तुतिः</summary>

गोनिपानेषु विघ्नानि मूढा ये चापि कुर्वते।  
करम्भवालुकाकुम्भनरके ते पतन्ति वै ॥१२॥
</details>

<details><summary>मूलम्</summary>

गोनिपानेषु विघ्नानि मूढा ये चापि कुर्वते।  
करम्भवालुकाकुम्भनरके ते पतन्ति वै ॥१२॥
</details>


<details open><summary>विश्वास-प्रस्तुतिः</summary>

अन्धे तमसि दुष्पारे शीतार्तिपरिकम्पिताः।  
भ्राम्यन्ते मानवा गात्रैः समस्तैः स्फुटितास्थिभिः ॥१३॥
</details>

<details><summary>मूलम्</summary>

अन्धे तमसि दुष्पारे शीतार्तिपरिकम्पिताः।  
भ्राम्यन्ते मानवा गात्रैः समस्तैः स्फुटितास्थिभिः ॥१३॥
</details>


<details open><summary>विश्वास-प्रस्तुतिः</summary>

गोवधः स्त्रीवधः पापैः कृतं यैश्च गवानृतम्।  
ते तत्रातिमहाभीमे पतन्ति नरके नराः ॥१४॥
</details>

<details><summary>मूलम्</summary>

गोवधः स्त्रीवधः पापैः कृतं यैश्च गवानृतम्।  
ते तत्रातिमहाभीमे पतन्ति नरके नराः ॥१४॥
</details>


<details open><summary>विश्वास-प्रस्तुतिः</summary>

उत्पाट्यते तथा जिह्वा सन्दंशैर्भृशदारुणैः।  
आक्रिशकानां दुष्टानां सदैवाबद्धभाषिणाम् ॥१५॥
</details>

<details><summary>मूलम्</summary>

उत्पाट्यते तथा जिह्वा सन्दंशैर्भृशदारुणैः।  
आक्रिशकानां दुष्टानां सदैवाबद्धभाषिणाम् ॥१५॥
</details>


<details open><summary>विश्वास-प्रस्तुतिः</summary>

करपत्रैश्च पाट्यन्ते यमस्य पुरुषैस्तथा।  
परदारपरद्रव्यहिंसकाः पुरुषाधमाः ॥१६॥
</details>

<details><summary>मूलम्</summary>

करपत्रैश्च पाट्यन्ते यमस्य पुरुषैस्तथा।  
परदारपरद्रव्यहिंसकाः पुरुषाधमाः ॥१६॥
</details>


<details open><summary>विश्वास-प्रस्तुतिः</summary>

आयसीं च शिलां तप्तामशेषाङ्गैस्तथा नराः।  
परदाररता एवं समालिङ्गन्ति पापिनः ॥१७॥
</details>

<details><summary>मूलम्</summary>

आयसीं च शिलां तप्तामशेषाङ्गैस्तथा नराः।  
परदाररता एवं समालिङ्गन्ति पापिनः ॥१७॥
</details>


<details open><summary>विश्वास-प्रस्तुतिः</summary>

सर्वाङ्गैर्विकृतैर्रक्तमुद्गिरन्तोऽतिपीडिताः।  
यन्त्रेष्वन्येषु पीड्यन्ते जन्तुपीडाकरा नराः ॥१८॥
</details>

<details><summary>मूलम्</summary>

सर्वाङ्गैर्विकृतैर्रक्तमुद्गिरन्तोऽतिपीडिताः।  
यन्त्रेष्वन्येषु पीड्यन्ते जन्तुपीडाकरा नराः ॥१८॥
</details>


<details open><summary>विश्वास-प्रस्तुतिः</summary>

वृकैः सम्भक्ष्यते पृष्ठं नराणां पापकारिणाम्।  
जनस्य पृष्ठमांसं यैर्भक्षितं पापकारिभिः ॥१९॥
</details>

<details><summary>मूलम्</summary>

वृकैः सम्भक्ष्यते पृष्ठं नराणां पापकारिणाम्।  
जनस्य पृष्ठमांसं यैर्भक्षितं पापकारिभिः ॥१९॥
</details>


<details open><summary>विश्वास-प्रस्तुतिः</summary>

असिपत्रवनैर्घोरैश्छिद्यन्ते पापकर्मिणः।  
सद्भावप्रवणा यैस्तु भग्ना विश्रम्भिनो जनाः ॥२०॥
</details>

<details><summary>मूलम्</summary>

असिपत्रवनैर्घोरैश्छिद्यन्ते पापकर्मिणः।  
सद्भावप्रवणा यैस्तु भग्ना विश्रम्भिनो जनाः ॥२०॥
</details>


<details open><summary>विश्वास-प्रस्तुतिः</summary>

अयोमुखैः खगैर्भग्नाः खण्डखण्डं तथापरैः।  
व्रजन्ति पापकर्माणः श्वशृगालैस्तथापरैः ॥२१॥
</details>

<details><summary>मूलम्</summary>

अयोमुखैः खगैर्भग्नाः खण्डखण्डं तथापरैः।  
व्रजन्ति पापकर्माणः श्वशृगालैस्तथापरैः ॥२१॥
</details>


<details open><summary>विश्वास-प्रस्तुतिः</summary>

सूषायामपि धास्यन्ते ज्वलदग्निचयावृताः।  
पाषाणपेष्यं पिष्यन्ते तथान्ये पापकर्मिणः ॥२२॥
</details>

<details><summary>मूलम्</summary>

सूषायामपि धास्यन्ते ज्वलदग्निचयावृताः।  
पाषाणपेष्यं पिष्यन्ते तथान्ये पापकर्मिणः ॥२२॥
</details>

देवतातिथिभृत्याणामदत्त्वा भुञ्जते तु ये।  

<details open><summary>विश्वास-प्रस्तुतिः</summary>

मृषागतास्तथाइवैक्यं त्रपुषा सीसकेन च।  
प्रयान्ति पुरुषास्तैलैः क्वाथ्यन्तेऽन्ये पुनः पुनः ॥२३॥
</details>

<details><summary>मूलम्</summary>

मृषागतास्तथाइवैक्यं त्रपुषा सीसकेन च।  
प्रयान्ति पुरुषास्तैलैः क्वाथ्यन्तेऽन्ये पुनः पुनः ॥२३॥
</details>


<details open><summary>विश्वास-प्रस्तुतिः</summary>

वर्णधर्मपरित्यागे नैक्यं ये पुरुषा गताः।  
तेऽपि पापसमाचारा वर्णसङ्करकारिणः ॥२४॥
</details>

<details><summary>मूलम्</summary>

वर्णधर्मपरित्यागे नैक्यं ये पुरुषा गताः।  
तेऽपि पापसमाचारा वर्णसङ्करकारिणः ॥२४॥
</details>


<details open><summary>विश्वास-प्रस्तुतिः</summary>

स्वरूपं नारकस्याग्नेः शृणुष्व कथयामि ते।  
मुक्तस्ततोऽन्यवह्निस्ह्तः शेते सम्प्राप्य निर्वृतिम् ॥२५॥
</details>

<details><summary>मूलम्</summary>

स्वरूपं नारकस्याग्नेः शृणुष्व कथयामि ते।  
मुक्तस्ततोऽन्यवह्निस्ह्तः शेते सम्प्राप्य निर्वृतिम् ॥२५॥
</details>


<details open><summary>विश्वास-प्रस्तुतिः</summary>

शस्त्रधारास्तथैवैता मृणालप्रस्तरं नरः।  
मन्यते नारकैः शस्त्रैर्विक्षतो द्विजसत्तम ॥२६॥
</details>

<details><summary>मूलम्</summary>

शस्त्रधारास्तथैवैता मृणालप्रस्तरं नरः।  
मन्यते नारकैः शस्त्रैर्विक्षतो द्विजसत्तम ॥२६॥
</details>


<details open><summary>विश्वास-प्रस्तुतिः</summary>

हिमखण्डचयाछन्नो निवातं मन्यते नरः।  
विमुक्तो नारकाच्छीतात्प्रकाशं तमसस्तमः ॥२७॥
</details>

<details><summary>मूलम्</summary>

हिमखण्डचयाछन्नो निवातं मन्यते नरः।  
विमुक्तो नारकाच्छीतात्प्रकाशं तमसस्तमः ॥२७॥
</details>


<details open><summary>विश्वास-प्रस्तुतिः</summary>

प्रोता गुदेषु भिन्नाङ्गा आर्ता रावविराविणः।  
शूलेषु लोहेष्वपरे त्रिशूलेषु तथापरे ॥२८॥
</details>

<details><summary>मूलम्</summary>

प्रोता गुदेषु भिन्नाङ्गा आर्ता रावविराविणः।  
शूलेषु लोहेष्वपरे त्रिशूलेषु तथापरे ॥२८॥
</details>


<details open><summary>विश्वास-प्रस्तुतिः</summary>

याज्योपाध्यायदाम्पत्यसुहृन्मित्रसुतादिषु।  
कृतो भेदो दुराचारैर्यैरलीकोक्तिभाषिभिः ॥२९॥
</details>

<details><summary>मूलम्</summary>

याज्योपाध्यायदाम्पत्यसुहृन्मित्रसुतादिषु।  
कृतो भेदो दुराचारैर्यैरलीकोक्तिभाषिभिः ॥२९॥
</details>


<details open><summary>विश्वास-प्रस्तुतिः</summary>

आयसाः कण्टकास्तीक्ष्णा नरके कूटशाल्मलौ।  
तेषु प्रोता दुरात्मानः परदारभुजो नराः ॥३०॥
</details>

<details><summary>मूलम्</summary>

आयसाः कण्टकास्तीक्ष्णा नरके कूटशाल्मलौ।  
तेषु प्रोता दुरात्मानः परदारभुजो नराः ॥३०॥
</details>


<details open><summary>विश्वास-प्रस्तुतिः</summary>

कृमिकीटजलौकादितीक्ष्णदंष्ट्रास्यविक्षताः।  
भ्राम्यन्ते चान्धतामिस्रे वृथामांसाशिनो हि ये ॥३१॥
</details>

<details><summary>मूलम्</summary>

कृमिकीटजलौकादितीक्ष्णदंष्ट्रास्यविक्षताः।  
भ्राम्यन्ते चान्धतामिस्रे वृथामांसाशिनो हि ये ॥३१॥
</details>


<details open><summary>विश्वास-प्रस्तुतिः</summary>

एतांश्चान्यांश्च नरकाञ्शतशोऽथ सहस्रशः।  
कर्मान्तरं जनो भुङ्क्ते परिणामांश्च चेतसः ॥३२॥
</details>

<details><summary>मूलम्</summary>

एतांश्चान्यांश्च नरकाञ्शतशोऽथ सहस्रशः।  
कर्मान्तरं जनो भुङ्क्ते परिणामांश्च चेतसः ॥३२॥
</details>


<details open><summary>विश्वास-प्रस्तुतिः</summary>

यादृक् कर्म मनुष्याणां तादृग्विषयरूपवत्।  
परिणामं मनो याति शुभाशुभमयं द्विज ॥३३॥
</details>

<details><summary>मूलम्</summary>

यादृक् कर्म मनुष्याणां तादृग्विषयरूपवत्।  
परिणामं मनो याति शुभाशुभमयं द्विज ॥३३॥
</details>

इति विष्णुधर्मेषु नरकाध्यायः।  
