+++
title = "०९८"

+++
अथाष्टनवतितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

आख्यातमेतदखिलं यत्पृष्टोऽसि मया द्विज।  
जायते शमकामानां प्रशमः कर्मणां यथा ॥१॥
</details>

<details><summary>मूलम्</summary>

आख्यातमेतदखिलं यत्पृष्टोऽसि मया द्विज।  
जायते शमकामानां प्रशमः कर्मणां यथा ॥१॥
</details>

किन्त्वत्र भवता प्रोक्ता प्रशान्तिः सर्वकर्मणाम्।  

<details open><summary>विश्वास-प्रस्तुतिः</summary>

नात्यन्तनाशः शान्तानामुद्भवो भविता पुनः।  
निजकारणमासाद्य स्तोकस्याग्नेर्यथा तृणम् ॥२॥
</details>

<details><summary>मूलम्</summary>

नात्यन्तनाशः शान्तानामुद्भवो भविता पुनः।  
निजकारणमासाद्य स्तोकस्याग्नेर्यथा तृणम् ॥२॥
</details>


<details open><summary>विश्वास-प्रस्तुतिः</summary>

तदाचक्ष्व महाभाग प्रसादसुमुखो मम।  
सङ्क्षयो येन भवति मूलोद्वर्तेन कर्मणाम् ॥३॥
</details>

<details><summary>मूलम्</summary>

तदाचक्ष्व महाभाग प्रसादसुमुखो मम।  
सङ्क्षयो येन भवति मूलोद्वर्तेन कर्मणाम् ॥३॥
</details>

शौनक उवाच।  

<details open><summary>विश्वास-प्रस्तुतिः</summary>

न कर्मणां क्षयो भूप जन्मनामयुतैरपि।  
कर्मक्षयमृते योगाद्योगाग्निः क्षपयेत्परम् ॥४॥
</details>

<details><summary>मूलम्</summary>

न कर्मणां क्षयो भूप जन्मनामयुतैरपि।  
कर्मक्षयमृते योगाद्योगाग्निः क्षपयेत्परम् ॥४॥
</details>

शतानीक उवाच।  

<details open><summary>विश्वास-प्रस्तुतिः</summary>

तं योगं मम विप्रर्षे प्रणतस्याभियाचतः।  
त्वमाचक्ष्व क्षयो येन जायतेऽखिलकर्मणाम् ॥५॥
</details>

<details><summary>मूलम्</summary>

तं योगं मम विप्रर्षे प्रणतस्याभियाचतः।  
त्वमाचक्ष्व क्षयो येन जायतेऽखिलकर्मणाम् ॥५॥
</details>

शौनक उवाच।  

<details open><summary>विश्वास-प्रस्तुतिः</summary>

हिरण्यगर्भो भगवाननादिर्मुनिभिः पुरा।  
पृष्टः प्रोवाच यं योगं तं समासेन मे शृणु ॥६॥
</details>

<details><summary>मूलम्</summary>

हिरण्यगर्भो भगवाननादिर्मुनिभिः पुरा।  
पृष्टः प्रोवाच यं योगं तं समासेन मे शृणु ॥६॥
</details>


<details open><summary>विश्वास-प्रस्तुतिः</summary>

अनादिकालप्रसृता यथा विद्या महीपते।  
तथा तत्क्षयहेतुत्वाद्योगो विद्यामयोऽव्ययः ॥७॥
</details>

<details><summary>मूलम्</summary>

अनादिकालप्रसृता यथा विद्या महीपते।  
तथा तत्क्षयहेतुत्वाद्योगो विद्यामयोऽव्ययः ॥७॥
</details>


<details open><summary>विश्वास-प्रस्तुतिः</summary>

तं परम्परया श्रुत्वा मुनयोऽत्र दयालवः।  
प्रकाशयन्ति भूतानामुपकारचिकीर्षवः ॥८॥
</details>

<details><summary>मूलम्</summary>

तं परम्परया श्रुत्वा मुनयोऽत्र दयालवः।  
प्रकाशयन्ति भूतानामुपकारचिकीर्षवः ॥८॥
</details>


<details open><summary>विश्वास-प्रस्तुतिः</summary>

देवा महर्षयो राजंस्तथा राजर्षयोऽखिलाः।  
श्रेयोऽर्थिनः पुरा जग्मुः शरणं कपिलं किल ॥९॥
</details>

<details><summary>मूलम्</summary>

देवा महर्षयो राजंस्तथा राजर्षयोऽखिलाः।  
श्रेयोऽर्थिनः पुरा जग्मुः शरणं कपिलं किल ॥९॥
</details>


<details open><summary>विश्वास-प्रस्तुतिः</summary>

ते तमूचुर्भवान्नित्यं दयालुः सर्वजन्तुषु।  
सोऽस्मानुद्धर सम्मग्नानितः संसारकर्दमात् ॥१०॥
</details>

<details><summary>मूलम्</summary>

ते तमूचुर्भवान्नित्यं दयालुः सर्वजन्तुषु।  
सोऽस्मानुद्धर सम्मग्नानितः संसारकर्दमात् ॥१०॥
</details>


<details open><summary>विश्वास-प्रस्तुतिः</summary>

यच्छ्रेयः सर्ववर्णानां स्त्रीणामप्युपकारकम्।  
यस्मात्परतरं नान्यच्छ्रेयस्तद्ब्रूहि नः प्रभो ॥११॥
</details>

<details><summary>मूलम्</summary>

यच्छ्रेयः सर्ववर्णानां स्त्रीणामप्युपकारकम्।  
यस्मात्परतरं नान्यच्छ्रेयस्तद्ब्रूहि नः प्रभो ॥११॥
</details>


<details open><summary>विश्वास-प्रस्तुतिः</summary>

आदावन्ते च मध्ये च नॄणां यदुपकारकम्।  
अपि कीटपतङ्गानां तन्नः श्रेयः परं वद ॥१२॥
</details>

<details><summary>मूलम्</summary>

आदावन्ते च मध्ये च नॄणां यदुपकारकम्।  
अपि कीटपतङ्गानां तन्नः श्रेयः परं वद ॥१२॥
</details>


<details open><summary>विश्वास-प्रस्तुतिः</summary>

इत्युक्तः कपिलः सर्वैर्देवैर्देवर्षिभिस्तथा।  
नास्ति योगात्परं श्रेयः किञ्चिदित्युक्तवान्पुरा ॥१३॥
</details>

<details><summary>मूलम्</summary>

इत्युक्तः कपिलः सर्वैर्देवैर्देवर्षिभिस्तथा।  
नास्ति योगात्परं श्रेयः किञ्चिदित्युक्तवान्पुरा ॥१३॥
</details>


<details open><summary>विश्वास-प्रस्तुतिः</summary>

यथा जन्मायुतैः क्लेशाः स्थैर्यं चेतस्युपागताः।  
तच्छान्तये तथा योगो बहुजन्मार्जितो भवेत् ॥१४॥
</details>

<details><summary>मूलम्</summary>

यथा जन्मायुतैः क्लेशाः स्थैर्यं चेतस्युपागताः।  
तच्छान्तये तथा योगो बहुजन्मार्जितो भवेत् ॥१४॥
</details>


<details open><summary>विश्वास-प्रस्तुतिः</summary>

स एवाभ्यसतां नॄणां तीव्रसंवेगिचेतसाम्।  
आसन्नतां प्रयात्याशु विष्णुः सन्न्यस्तकर्मणाम् ॥१५॥
</details>

<details><summary>मूलम्</summary>

स एवाभ्यसतां नॄणां तीव्रसंवेगिचेतसाम्।  
आसन्नतां प्रयात्याशु विष्णुः सन्न्यस्तकर्मणाम् ॥१५॥
</details>


<details open><summary>विश्वास-प्रस्तुतिः</summary>

ब्राह्मणक्षत्रियविशां स्त्रीशूद्रस्य च पावनम्।  
शान्तये कर्मणां नान्यद्योगादस्ति हि मुक्तये ॥१६॥
</details>

<details><summary>मूलम्</summary>

ब्राह्मणक्षत्रियविशां स्त्रीशूद्रस्य च पावनम्।  
शान्तये कर्मणां नान्यद्योगादस्ति हि मुक्तये ॥१६॥
</details>


<details open><summary>विश्वास-प्रस्तुतिः</summary>

अभ्यस्तं जन्मभिर्नैकैः शुभजातिभवेषु यत्।  
योगस्वरूपं तत्तेषां स्त्रीशूद्रत्वे व्यवस्थितम् ॥१७॥
</details>

<details><summary>मूलम्</summary>

अभ्यस्तं जन्मभिर्नैकैः शुभजातिभवेषु यत्।  
योगस्वरूपं तत्तेषां स्त्रीशूद्रत्वे व्यवस्थितम् ॥१७॥
</details>


<details open><summary>विश्वास-प्रस्तुतिः</summary>

योगाभ्यासो नृणां येषां नास्ति जन्मान्तराहृतः।  
योगस्य प्राप्तये तेषां शूद्रवैश्यादिकः क्रमः ॥१८॥
</details>

<details><summary>मूलम्</summary>

योगाभ्यासो नृणां येषां नास्ति जन्मान्तराहृतः।  
योगस्य प्राप्तये तेषां शूद्रवैश्यादिकः क्रमः ॥१८॥
</details>


<details open><summary>विश्वास-प्रस्तुतिः</summary>

स्त्रीत्वाच्छूद्रत्वमभ्येति ततो वैश्यत्वमाप्नुयात्।  
ततश्च क्षत्रियो विप्रः क्रियाहीनस्ततो भवेत् ॥१९॥
</details>

<details><summary>मूलम्</summary>

स्त्रीत्वाच्छूद्रत्वमभ्येति ततो वैश्यत्वमाप्नुयात्।  
ततश्च क्षत्रियो विप्रः क्रियाहीनस्ततो भवेत् ॥१९॥
</details>


<details open><summary>विश्वास-प्रस्तुतिः</summary>

अनूचानस्तथा यज्वी कर्मन्यासी ततः परम्।  
ततो ज्ञानित्वमभ्येत्य योगी मुक्तिं क्रमाल्लभेत् ॥२०॥
</details>

<details><summary>मूलम्</summary>

अनूचानस्तथा यज्वी कर्मन्यासी ततः परम्।  
ततो ज्ञानित्वमभ्येत्य योगी मुक्तिं क्रमाल्लभेत् ॥२०॥
</details>


<details open><summary>विश्वास-प्रस्तुतिः</summary>

येषां तु जातिमात्रेण योगाभ्यासस्तिरोहितः।  
आस्ते तत्रैव मुच्यन्ते जातिहेतौ क्षयङ्गते ॥२१॥
</details>

<details><summary>मूलम्</summary>

येषां तु जातिमात्रेण योगाभ्यासस्तिरोहितः।  
आस्ते तत्रैव मुच्यन्ते जातिहेतौ क्षयङ्गते ॥२१॥
</details>


<details open><summary>विश्वास-प्रस्तुतिः</summary>

असत्कर्म कृतं पूर्वमसज्जातिप्रदायि यत्।  
तस्मिन्योगाग्निना दग्धे तस्य जातेर्बलं कुतः ॥२२॥
</details>

<details><summary>मूलम्</summary>

असत्कर्म कृतं पूर्वमसज्जातिप्रदायि यत्।  
तस्मिन्योगाग्निना दग्धे तस्य जातेर्बलं कुतः ॥२२॥
</details>


<details open><summary>विश्वास-प्रस्तुतिः</summary>

यथा वातेरितः कक्षं दहत्यूर्ध्वशिखोऽनलः।  
सर्वकर्माणि योगाग्निर्भस्मसात्कुरुते तथा ॥२३॥
</details>

<details><summary>मूलम्</summary>

यथा वातेरितः कक्षं दहत्यूर्ध्वशिखोऽनलः।  
सर्वकर्माणि योगाग्निर्भस्मसात्कुरुते तथा ॥२३॥
</details>


<details open><summary>विश्वास-प्रस्तुतिः</summary>

यथा दग्धतुषं बीजमबीजत्वान्न जायते।  
योगदग्धैस्तथा क्लेशैर्नात्मा सञ्जायते पुनः ॥२४॥
</details>

<details><summary>मूलम्</summary>

यथा दग्धतुषं बीजमबीजत्वान्न जायते।  
योगदग्धैस्तथा क्लेशैर्नात्मा सञ्जायते पुनः ॥२४॥
</details>


<details open><summary>विश्वास-प्रस्तुतिः</summary>

अदृष्टा दृष्टतत्त्वानां योगिनां योगविच्युतिः।  
येषां भवति योगित्वं प्राप्नुवन्तीह ते पुनः ॥२५॥
</details>

<details><summary>मूलम्</summary>

अदृष्टा दृष्टतत्त्वानां योगिनां योगविच्युतिः।  
येषां भवति योगित्वं प्राप्नुवन्तीह ते पुनः ॥२५॥
</details>


<details open><summary>विश्वास-प्रस्तुतिः</summary>

सज्जातिप्रापकं कर्म कृतं तेन तदात्मना।  
जातिं प्रयान्ति विप्राद्या योगकर्मानुरञ्जिताः ॥२६॥
</details>

<details><summary>मूलम्</summary>

सज्जातिप्रापकं कर्म कृतं तेन तदात्मना।  
जातिं प्रयान्ति विप्राद्या योगकर्मानुरञ्जिताः ॥२६॥
</details>


<details open><summary>विश्वास-प्रस्तुतिः</summary>

तत्राप्यनेकजन्मोत्थयोगाभ्यासानुरञ्जिताः।  
तेनैवाभ्यासयोगेन ह्रियन्ते तत्त्वविद्यया ॥२७॥
</details>

<details><summary>मूलम्</summary>

तत्राप्यनेकजन्मोत्थयोगाभ्यासानुरञ्जिताः।  
तेनैवाभ्यासयोगेन ह्रियन्ते तत्त्वविद्यया ॥२७॥
</details>


<details open><summary>विश्वास-प्रस्तुतिः</summary>

जैगीषव्यो यथा विप्रो यथा चैवासितादयः।  
हिरण्यनाभो राजन्यस्तथा वै जनकादयः ॥२८॥
</details>

<details><summary>मूलम्</summary>

जैगीषव्यो यथा विप्रो यथा चैवासितादयः।  
हिरण्यनाभो राजन्यस्तथा वै जनकादयः ॥२८॥
</details>


<details open><summary>विश्वास-प्रस्तुतिः</summary>

पूर्वाभ्यस्तेन योगेन तुलाधारादयो विशः।  
सम्प्राप्ताः परमां सिद्धिं शूद्राः पैलवकादयः ॥२९॥
</details>

<details><summary>मूलम्</summary>

पूर्वाभ्यस्तेन योगेन तुलाधारादयो विशः।  
सम्प्राप्ताः परमां सिद्धिं शूद्राः पैलवकादयः ॥२९॥
</details>


<details open><summary>विश्वास-प्रस्तुतिः</summary>

मैत्रेयी सुलभा गार्गी शाण्डिली च तपस्विनी।  
स्त्रीत्वे प्राप्ताः परां सिद्धिमन्यजन्मसमाधितः ॥३०॥
</details>

<details><summary>मूलम्</summary>

मैत्रेयी सुलभा गार्गी शाण्डिली च तपस्विनी।  
स्त्रीत्वे प्राप्ताः परां सिद्धिमन्यजन्मसमाधितः ॥३०॥
</details>


<details open><summary>विश्वास-प्रस्तुतिः</summary>

धर्मव्याधादयोऽप्यन्ये पूर्वाभ्यासाज्जुगुप्सिते।  
वर्णावरत्वे सम्प्राप्ताः संसिद्धिं श्रवणी तथा ॥३१॥
</details>

<details><summary>मूलम्</summary>

धर्मव्याधादयोऽप्यन्ये पूर्वाभ्यासाज्जुगुप्सिते।  
वर्णावरत्वे सम्प्राप्ताः संसिद्धिं श्रवणी तथा ॥३१॥
</details>


<details open><summary>विश्वास-प्रस्तुतिः</summary>

पूर्वाभ्यस्तं च तत्तेषां योगज्ञानं महात्मनाम्।  
सुप्तोत्थितप्रत्ययवदुपदेशादिना विना ॥३२॥
</details>

<details><summary>मूलम्</summary>

पूर्वाभ्यस्तं च तत्तेषां योगज्ञानं महात्मनाम्।  
सुप्तोत्थितप्रत्ययवदुपदेशादिना विना ॥३२॥
</details>


<details open><summary>विश्वास-प्रस्तुतिः</summary>

तस्माद्योगः परं श्रेयो विमुक्तिफलदो हि यः।  
विमुक्तौ सुखमत्यन्तं सम्मोहस्त्वितरत्सुखम् ॥३३॥
</details>

<details><summary>मूलम्</summary>

तस्माद्योगः परं श्रेयो विमुक्तिफलदो हि यः।  
विमुक्तौ सुखमत्यन्तं सम्मोहस्त्वितरत्सुखम् ॥३३॥
</details>

शौनक उवाच।  

<details open><summary>विश्वास-प्रस्तुतिः</summary>

एतत्ते सर्वमाख्यातं मया मनुजकुञ्जर।  
श्रेयः परतरं योगात्किञ्चिदन्यन्न विद्यते ॥३४॥
</details>

<details><summary>मूलम्</summary>

एतत्ते सर्वमाख्यातं मया मनुजकुञ्जर।  
श्रेयः परतरं योगात्किञ्चिदन्यन्न विद्यते ॥३४॥
</details>

इति विष्णुधर्मेषु योगप्रशंसा।  
