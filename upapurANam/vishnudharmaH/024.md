+++
title = "०२४"

+++
अथ चतुर्विंशोऽध्यायः।  
दाल्भ्य उवाच।  

<details open><summary>विश्वास-प्रस्तुतिः</summary>

अतीवभीषणानित्थं शस्त्राग्निभयदान्नरः।  
कथं न गच्छेन्नरकानेतन्मे वक्तुमर्हसि ॥१॥
</details>

<details><summary>मूलम्</summary>

अतीवभीषणानित्थं शस्त्राग्निभयदान्नरः।  
कथं न गच्छेन्नरकानेतन्मे वक्तुमर्हसि ॥१॥
</details>


<details open><summary>विश्वास-प्रस्तुतिः</summary>

अहोऽतिकष्टपापानां विपाको नरकस्थितैः।  
पुरुषैर्भुज्यते ब्रह्मंस्तन्मोक्षं वद सत्तम ॥२॥
</details>

<details><summary>मूलम्</summary>

अहोऽतिकष्टपापानां विपाको नरकस्थितैः।  
पुरुषैर्भुज्यते ब्रह्मंस्तन्मोक्षं वद सत्तम ॥२॥
</details>

पुलस्त्य उवाच।  

<details open><summary>विश्वास-प्रस्तुतिः</summary>

पुण्यस्य कर्मणः पाकः पुण्य एव द्विजोत्तम।  
चेतसः परिणामोत्तः स्वर्गस्थैर्भुज्यते नरैः ॥३॥
</details>

<details><summary>मूलम्</summary>

पुण्यस्य कर्मणः पाकः पुण्य एव द्विजोत्तम।  
चेतसः परिणामोत्तः स्वर्गस्थैर्भुज्यते नरैः ॥३॥
</details>


<details open><summary>विश्वास-प्रस्तुतिः</summary>

तथैव पाकः पापानां पुरुषैर्नरकस्थितैः।  
भुज्यते तावदखिलं यावत्पापं क्षयं गतम् ॥४॥
</details>

<details><summary>मूलम्</summary>

तथैव पाकः पापानां पुरुषैर्नरकस्थितैः।  
भुज्यते तावदखिलं यावत्पापं क्षयं गतम् ॥४॥
</details>


<details open><summary>विश्वास-प्रस्तुतिः</summary>

यदा तु पापस्य जयः क्षीयते सुकृतं तदा।  
शुभस्य कर्मणो वृद्धौ क्षयमायात्यशोभनम् ॥५॥
</details>

<details><summary>मूलम्</summary>

यदा तु पापस्य जयः क्षीयते सुकृतं तदा।  
शुभस्य कर्मणो वृद्धौ क्षयमायात्यशोभनम् ॥५॥
</details>


<details open><summary>विश्वास-प्रस्तुतिः</summary>

जये यतेत पुरुषस्तस्मात्सुकृतकर्मणः।  
पापं कर्म विना नैव नरकप्राप्तिरिष्यते ॥६॥
</details>

<details><summary>मूलम्</summary>

जये यतेत पुरुषस्तस्मात्सुकृतकर्मणः।  
पापं कर्म विना नैव नरकप्राप्तिरिष्यते ॥६॥
</details>


<details open><summary>विश्वास-प्रस्तुतिः</summary>

जयाय द्वादशी शस्ता नॄणां सुकृतकर्मणाम्।  
यामुपोष्य द्विजश्रेष्ठ न याति नरकं नरः ॥७॥
</details>

<details><summary>मूलम्</summary>

जयाय द्वादशी शस्ता नॄणां सुकृतकर्मणाम्।  
यामुपोष्य द्विजश्रेष्ठ न याति नरकं नरः ॥७॥
</details>


<details open><summary>विश्वास-प्रस्तुतिः</summary>

फाल्गुनामलपक्षस्य एकादश्यामुपोषितः।  
द्वादश्यां तु द्विजश्रेष्ठ पूजयेन्मधुसूदनम् ॥८॥
</details>

<details><summary>मूलम्</summary>

फाल्गुनामलपक्षस्य एकादश्यामुपोषितः।  
द्वादश्यां तु द्विजश्रेष्ठ पूजयेन्मधुसूदनम् ॥८॥
</details>


<details open><summary>विश्वास-प्रस्तुतिः</summary>

एकादश्यां समुद्दिष्टं विष्णोर्नामानुकीर्तनम्।  
पूजायां वासुदेवस्य कुर्वीत सुसमाहितः ॥९॥
</details>

<details><summary>मूलम्</summary>

एकादश्यां समुद्दिष्टं विष्णोर्नामानुकीर्तनम्।  
पूजायां वासुदेवस्य कुर्वीत सुसमाहितः ॥९॥
</details>


<details open><summary>विश्वास-प्रस्तुतिः</summary>

नमो नारायणायेति वाच्यं च स्वपता निशि।  
क्रोधः प्रपञ्च ईर्ष्या च दम्भो लोभश्च वर्जितः ॥१०॥
</details>

<details><summary>मूलम्</summary>

नमो नारायणायेति वाच्यं च स्वपता निशि।  
क्रोधः प्रपञ्च ईर्ष्या च दम्भो लोभश्च वर्जितः ॥१०॥
</details>


<details open><summary>विश्वास-प्रस्तुतिः</summary>

कामो द्रोहो मदश्चापि मानमात्सर्यमेव च।  
सर्वमेतत्परित्यज्य विष्णुभक्तेन चेतसा ॥११॥
</details>

<details><summary>मूलम्</summary>

कामो द्रोहो मदश्चापि मानमात्सर्यमेव च।  
सर्वमेतत्परित्यज्य विष्णुभक्तेन चेतसा ॥११॥
</details>

असारतां च लोकेऽस्मिन्संसारे भावयेन्मतिम्।  
कामं क्रोधं च लोभं च दम्भमीर्ष्यां च वर्जयेत्।  
मानद्रोहादिदोषांश्च सर्वान्धनमदोद्भूतान्।  
भावयेद्विष्णुभक्तांश्च संसारासारतां तथा।  

<details open><summary>विश्वास-प्रस्तुतिः</summary>

एवं भावितचित्तेन प्राणिनां हितमिच्छता।  
तथैव कुर्याद्द्वादश्यां नाम्नामुच्चारणं द्विज ॥१२॥
</details>

<details><summary>मूलम्</summary>

एवं भावितचित्तेन प्राणिनां हितमिच्छता।  
तथैव कुर्याद्द्वादश्यां नाम्नामुच्चारणं द्विज ॥१२॥
</details>

यवपात्राणि पूर्वं तु दद्यान्मासचतुष्टयम्।  

<details open><summary>विश्वास-प्रस्तुतिः</summary>

आषाढादिद्वितीयं तु पारणं यन्महामते।  
तत्रापि घृतपात्राणि दद्याच्छ्रद्धासमन्वितः ॥१३॥
</details>

<details><summary>मूलम्</summary>

आषाढादिद्वितीयं तु पारणं यन्महामते।  
तत्रापि घृतपात्राणि दद्याच्छ्रद्धासमन्वितः ॥१३॥
</details>


<details open><summary>विश्वास-प्रस्तुतिः</summary>

कार्त्तिकादिषु मासेषु माघन्तेषु तथा तिलान्।  
विप्राय दद्यात्पात्रस्ह्तान्प्रतिमासमुपोषितः ॥१४॥
</details>

<details><summary>मूलम्</summary>

कार्त्तिकादिषु मासेषु माघन्तेषु तथा तिलान्।  
विप्राय दद्यात्पात्रस्ह्तान्प्रतिमासमुपोषितः ॥१४॥
</details>

नामत्रयमशेषेषु मासि मासि दिनद्वयम्।  

<details open><summary>विश्वास-प्रस्तुतिः</summary>

तथैवोच्चारयेद्दद्याद्द्वादश्यां च यवादिकम्।  
प्रणम्य च हृषीकेशं कृतपूजः प्रसादयेत् ॥१५॥
</details>

<details><summary>मूलम्</summary>

तथैवोच्चारयेद्दद्याद्द्वादश्यां च यवादिकम्।  
प्रणम्य च हृषीकेशं कृतपूजः प्रसादयेत् ॥१५॥
</details>


<details open><summary>विश्वास-प्रस्तुतिः</summary>

विष्णो नमस्ते जगतः प्रसूते ॐ वासुदेवाय नमो नमस्ते।  
नारायण त्वां प्रणतोऽस्म्यचिन्त्य जयोऽस्तु मे शाश्वतपुण्यराशेः ॥१६॥
</details>

<details><summary>मूलम्</summary>

विष्णो नमस्ते जगतः प्रसूते ॐ वासुदेवाय नमो नमस्ते।  
नारायण त्वां प्रणतोऽस्म्यचिन्त्य जयोऽस्तु मे शाश्वतपुण्यराशेः ॥१६॥
</details>


<details open><summary>विश्वास-प्रस्तुतिः</summary>

प्रसीद पुण्यं जयमेतु विष्णो ॐ वासुदेव र्द्धिमुपैतु पुण्यम्।  
नारायणॐ भूतिमुपैतु पुण्यम् प्रयातु चाशेषमघं विनाशम् ॥१७॥
</details>

<details><summary>मूलम्</summary>

प्रसीद पुण्यं जयमेतु विष्णो ॐ वासुदेव र्द्धिमुपैतु पुण्यम्।  
नारायणॐ भूतिमुपैतु पुण्यम् प्रयातु चाशेषमघं विनाशम् ॥१७॥
</details>


<details open><summary>विश्वास-प्रस्तुतिः</summary>

विष्णो पुण्योद्भवो मेऽस्तु वासुदेवास्तु मे शुभम्।  
नारायणास्तु धर्मो मे जहि पापमशेषतः ॥१८॥
</details>

<details><summary>मूलम्</summary>

विष्णो पुण्योद्भवो मेऽस्तु वासुदेवास्तु मे शुभम्।  
नारायणास्तु धर्मो मे जहि पापमशेषतः ॥१८॥
</details>


<details open><summary>विश्वास-प्रस्तुतिः</summary>

अनेकजन्मजनितं बाल्ययौवनवार्द्धिके।  
पुण्यं विवृद्धिमायातु यातु पापं तु सङ्क्षयम् ॥१९॥
</details>

<details><summary>मूलम्</summary>

अनेकजन्मजनितं बाल्ययौवनवार्द्धिके।  
पुण्यं विवृद्धिमायातु यातु पापं तु सङ्क्षयम् ॥१९॥
</details>

आकाशादिषु शब्दादौ श्रोत्रादौ महदादिषु।  

<details open><summary>विश्वास-प्रस्तुतिः</summary>

प्रकृतौ पुरुषे चैव ब्रह्मण्यपि च स प्रभुः।  
यथैक एव सर्वात्मा वासुदेवो व्यवस्थितः ॥२०॥
</details>

<details><summary>मूलम्</summary>

प्रकृतौ पुरुषे चैव ब्रह्मण्यपि च स प्रभुः।  
यथैक एव सर्वात्मा वासुदेवो व्यवस्थितः ॥२०॥
</details>

तेन सत्येन मे पापं नरकार्तिप्रदं क्षयम्।  

<details open><summary>विश्वास-प्रस्तुतिः</summary>

प्रयातु सुकृतस्यास्तु ममानुदिवसं जयः।  
पापस्य हानिः पुण्यं च वृद्धिमभ्येत्यनुत्तमाम् ॥२१॥
</details>

<details><summary>मूलम्</summary>

प्रयातु सुकृतस्यास्तु ममानुदिवसं जयः।  
पापस्य हानिः पुण्यं च वृद्धिमभ्येत्यनुत्तमाम् ॥२१॥
</details>


<details open><summary>विश्वास-प्रस्तुतिः</summary>

एवमुच्चार्य विप्राय दत्त्वा यत्कथितं तव।  
भुञ्जीत कृतकृत्यस्तु पारणे पारणे गते ॥२२॥
</details>

<details><summary>मूलम्</summary>

एवमुच्चार्य विप्राय दत्त्वा यत्कथितं तव।  
भुञ्जीत कृतकृत्यस्तु पारणे पारणे गते ॥२२॥
</details>


<details open><summary>विश्वास-प्रस्तुतिः</summary>

पारणान्ते च देवस्य प्रीणनं शक्तितो द्विज।  
कुर्वीताखिलपाषण्डैरालापं च विवर्जयेत् ॥२३॥
</details>

<details><summary>मूलम्</summary>

पारणान्ते च देवस्य प्रीणनं शक्तितो द्विज।  
कुर्वीताखिलपाषण्डैरालापं च विवर्जयेत् ॥२३॥
</details>


<details open><summary>विश्वास-प्रस्तुतिः</summary>

इत्येतत्कथितं दाल्भ्य सुकृतस्य जयावहा।  
द्वादशी नरकं मृत्यो यामुपोष्य न पश्यति ॥२४॥
</details>

<details><summary>मूलम्</summary>

इत्येतत्कथितं दाल्भ्य सुकृतस्य जयावहा।  
द्वादशी नरकं मृत्यो यामुपोष्य न पश्यति ॥२४॥
</details>


<details open><summary>विश्वास-प्रस्तुतिः</summary>

नाग्नयो न च शस्त्राणि न च लोहमूखाः खगाः।  
नारकास्तं प्रबाधन्ते मतिर्यस्य जनार्दने ॥२५॥
</details>

<details><summary>मूलम्</summary>

नाग्नयो न च शस्त्राणि न च लोहमूखाः खगाः।  
नारकास्तं प्रबाधन्ते मतिर्यस्य जनार्दने ॥२५॥
</details>


<details open><summary>विश्वास-प्रस्तुतिः</summary>

नामोच्चारणमात्रेण विष्णोः क्षीणोऽघसञ्चयः।  
भवत्यपास्तपापस्य नरके गमनं कुतः ॥२६॥
</details>

<details><summary>मूलम्</summary>

नामोच्चारणमात्रेण विष्णोः क्षीणोऽघसञ्चयः।  
भवत्यपास्तपापस्य नरके गमनं कुतः ॥२६॥
</details>


<details open><summary>विश्वास-प्रस्तुतिः</summary>

नमो नारायण हरे वासुदेवेति कीर्तयेत्।  
न याति नरकं मर्त्यः सङ्क्षीणाशेषपातकः ॥२७॥
</details>

<details><summary>मूलम्</summary>

नमो नारायण हरे वासुदेवेति कीर्तयेत्।  
न याति नरकं मर्त्यः सङ्क्षीणाशेषपातकः ॥२७॥
</details>


<details open><summary>विश्वास-प्रस्तुतिः</summary>

तस्मात्पाषण्डिसंसर्गमकुर्वन्द्वादशीमिमाम्।  
उपोष्य पुण्योपचयी न याति नरकं नरः ॥२८॥
</details>

<details><summary>मूलम्</summary>

तस्मात्पाषण्डिसंसर्गमकुर्वन्द्वादशीमिमाम्।  
उपोष्य पुण्योपचयी न याति नरकं नरः ॥२८॥
</details>

इति विष्णुधर्मेषु नरकद्वादशी नाम चतुर्दशोऽध्यायः।  
