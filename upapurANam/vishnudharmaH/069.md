+++
title = "०६९"

+++
अथैकोनसप्ततितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

पापं प्रणश्यते येन पुण्यं येन विवर्धते।  
यज्जपन्सुगतिं याति शृण्वंश्च मम तद्वद ॥१॥
</details>

<details><summary>मूलम्</summary>

पापं प्रणश्यते येन पुण्यं येन विवर्धते।  
यज्जपन्सुगतिं याति शृण्वंश्च मम तद्वद ॥१॥
</details>

शौनक उवाच।  

<details open><summary>विश्वास-प्रस्तुतिः</summary>

कश्चिदासीद्द्विजद्रोग्धा पिशुनः क्षत्रियाधमः।  
परपीडारुचिर्दुष्टः स्वभावादेव निर्घृणः ॥२॥
</details>

<details><summary>मूलम्</summary>

कश्चिदासीद्द्विजद्रोग्धा पिशुनः क्षत्रियाधमः।  
परपीडारुचिर्दुष्टः स्वभावादेव निर्घृणः ॥२॥
</details>


<details open><summary>विश्वास-प्रस्तुतिः</summary>

परिभूताः सदा तेन पितृदेवद्विजातयः।  
परदारेषु चैवास्य बभूवाभिरतं मनः ॥३॥
</details>

<details><summary>मूलम्</summary>

परिभूताः सदा तेन पितृदेवद्विजातयः।  
परदारेषु चैवास्य बभूवाभिरतं मनः ॥३॥
</details>


<details open><summary>विश्वास-प्रस्तुतिः</summary>

त्वायुषि परिक्षीणे जज्ञे घोरो निशाचरः।  
तेन वै कर्मदोषेण स्वेन पापकृतां वरः ॥४॥
</details>

<details><summary>मूलम्</summary>

त्वायुषि परिक्षीणे जज्ञे घोरो निशाचरः।  
तेन वै कर्मदोषेण स्वेन पापकृतां वरः ॥४॥
</details>


<details open><summary>विश्वास-प्रस्तुतिः</summary>

क्रूरैरेव ततो वृत्तिं राक्षसत्वे विशेषतः।  
चकार कर्मभिः पापः सर्वप्राणिविहिंसकः ॥५॥
</details>

<details><summary>मूलम्</summary>

क्रूरैरेव ततो वृत्तिं राक्षसत्वे विशेषतः।  
चकार कर्मभिः पापः सर्वप्राणिविहिंसकः ॥५॥
</details>


<details open><summary>विश्वास-प्रस्तुतिः</summary>

तस्य पापरतस्यैवं जग्मुर्वर्षशतानि वै।  
तेन वै कर्मदोषेण नान्या वृत्तिररोचत ॥६॥
</details>

<details><summary>मूलम्</summary>

तस्य पापरतस्यैवं जग्मुर्वर्षशतानि वै।  
तेन वै कर्मदोषेण नान्या वृत्तिररोचत ॥६॥
</details>


<details open><summary>विश्वास-प्रस्तुतिः</summary>

यद्यत्पश्यति सत्त्वं स तत्तदादाय राक्षसः।  
चखाद पुरुषव्याघ्र बाहुगोचरमागतम् ॥७॥
</details>

<details><summary>मूलम्</summary>

यद्यत्पश्यति सत्त्वं स तत्तदादाय राक्षसः।  
चखाद पुरुषव्याघ्र बाहुगोचरमागतम् ॥७॥
</details>


<details open><summary>विश्वास-प्रस्तुतिः</summary>

एवं तस्यातिदुष्टस्य कुर्वतः प्राणिनां वधम्।  
जगाम सुमहान्कालः परिणामं तथा वयः ॥८॥
</details>

<details><summary>मूलम्</summary>

एवं तस्यातिदुष्टस्य कुर्वतः प्राणिनां वधम्।  
जगाम सुमहान्कालः परिणामं तथा वयः ॥८॥
</details>


<details open><summary>विश्वास-प्रस्तुतिः</summary>

स ददर्श तपस्यन्तं तापसं संश्रितव्रतम्।  
ऊर्ध्वबाहुं महाभागं कृतरक्षं समन्ततः ॥९॥
</details>

<details><summary>मूलम्</summary>

स ददर्श तपस्यन्तं तापसं संश्रितव्रतम्।  
ऊर्ध्वबाहुं महाभागं कृतरक्षं समन्ततः ॥९॥
</details>


<details open><summary>विश्वास-प्रस्तुतिः</summary>

तं दृष्ट्वा स तु दुर्बुद्धिर्ब्राह्मणं राक्षसाधमः।  
समभ्यधावद्वेगेन समादातुं चिखादिषुः ॥१०॥
</details>

<details><summary>मूलम्</summary>

तं दृष्ट्वा स तु दुर्बुद्धिर्ब्राह्मणं राक्षसाधमः।  
समभ्यधावद्वेगेन समादातुं चिखादिषुः ॥१०॥
</details>


<details open><summary>विश्वास-प्रस्तुतिः</summary>

तेन रक्षा च या दिक्षु ब्राह्मणेनाभवत्कृता।  
तया निरस्तं तद्रक्षो निपपाताविदूरतः ॥११॥
</details>

<details><summary>मूलम्</summary>

तेन रक्षा च या दिक्षु ब्राह्मणेनाभवत्कृता।  
तया निरस्तं तद्रक्षो निपपाताविदूरतः ॥११॥
</details>

शतानीक उवाच।  

<details open><summary>विश्वास-प्रस्तुतिः</summary>

भगवन्कीदृशीं रक्षां स चकार द्विजोत्तमः।  
यया निर्धूतवीर्योऽसौ निरस्तो रजनीचरः ॥१२॥
</details>

<details><summary>मूलम्</summary>

भगवन्कीदृशीं रक्षां स चकार द्विजोत्तमः।  
यया निर्धूतवीर्योऽसौ निरस्तो रजनीचरः ॥१२॥
</details>

शौनक उवाच।  

<details open><summary>विश्वास-प्रस्तुतिः</summary>

एकाग्रचित्तो गोविन्दे तज्जपंस्तत्परायणः।  
तपश्चचार विप्रोऽसौ प्रविष्टो विष्णुपञ्जरम् ॥१३॥
</details>

<details><summary>मूलम्</summary>

एकाग्रचित्तो गोविन्दे तज्जपंस्तत्परायणः।  
तपश्चचार विप्रोऽसौ प्रविष्टो विष्णुपञ्जरम् ॥१३॥
</details>

शतानीक उवाच।  

<details open><summary>विश्वास-प्रस्तुतिः</summary>

विष्णुपञ्जरमिच्छामि श्रोतुं धर्मभृतां वर।  
सदा सर्वभयेभ्यस्तु रक्षा या परमाभवत् ॥१४॥
</details>

<details><summary>मूलम्</summary>

विष्णुपञ्जरमिच्छामि श्रोतुं धर्मभृतां वर।  
सदा सर्वभयेभ्यस्तु रक्षा या परमाभवत् ॥१४॥
</details>

शौनक उवाच।  

<details open><summary>विश्वास-प्रस्तुतिः</summary>

त्रिपुरं जघ्नुषः पूर्वं ब्रह्मणा विष्णुपञ्जरः।  
शङ्करस्य कुरुश्रेष्ठ रक्षणाय निरूपितः ॥१५॥
</details>

<details><summary>मूलम्</summary>

त्रिपुरं जघ्नुषः पूर्वं ब्रह्मणा विष्णुपञ्जरः।  
शङ्करस्य कुरुश्रेष्ठ रक्षणाय निरूपितः ॥१५॥
</details>


<details open><summary>विश्वास-प्रस्तुतिः</summary>

वागीशेन तु शक्रस्य बलं हन्तुं प्रयास्यतः।  
तस्य रूपं प्रवक्ष्यामि तन्निबोध महीपते ॥१६॥
</details>

<details><summary>मूलम्</summary>

वागीशेन तु शक्रस्य बलं हन्तुं प्रयास्यतः।  
तस्य रूपं प्रवक्ष्यामि तन्निबोध महीपते ॥१६॥
</details>


<details open><summary>विश्वास-प्रस्तुतिः</summary>

विष्णुः प्राच्यां स्थितश्चक्री विष्णुर्दक्षिणतो गदी।  
प्रतीच्यां शार्ङ्गधृग्विष्णुर्विष्णुः खड्गी ममोत्तरे ॥१७॥
</details>

<details><summary>मूलम्</summary>

विष्णुः प्राच्यां स्थितश्चक्री विष्णुर्दक्षिणतो गदी।  
प्रतीच्यां शार्ङ्गधृग्विष्णुर्विष्णुः खड्गी ममोत्तरे ॥१७॥
</details>


<details open><summary>विश्वास-प्रस्तुतिः</summary>

हृषीकेशो विकोणेषु तच्छिद्रेषु जनार्दनः।  
क्रोडरूपी हरिर्भूमौ नरसिंहोऽम्बरे मम ॥१८॥
</details>

<details><summary>मूलम्</summary>

हृषीकेशो विकोणेषु तच्छिद्रेषु जनार्दनः।  
क्रोडरूपी हरिर्भूमौ नरसिंहोऽम्बरे मम ॥१८॥
</details>


<details open><summary>विश्वास-प्रस्तुतिः</summary>

क्षुरान्तममलं चक्रं भ्रमत्येतत्सुदर्शनम्।  
अस्यांशुमाला दुःप्रेक्षा हन्तु प्रेतनिशाचरान् ॥१९॥
</details>

<details><summary>मूलम्</summary>

क्षुरान्तममलं चक्रं भ्रमत्येतत्सुदर्शनम्।  
अस्यांशुमाला दुःप्रेक्षा हन्तु प्रेतनिशाचरान् ॥१९॥
</details>


<details open><summary>विश्वास-प्रस्तुतिः</summary>

गदा चेयं सहस्रार्चिरुद्वमत्पावकोल्वणा।  
रक्षोभूतपिशाचानां डाकिणीनां च नाशनी ॥२०॥
</details>

<details><summary>मूलम्</summary>

गदा चेयं सहस्रार्चिरुद्वमत्पावकोल्वणा।  
रक्षोभूतपिशाचानां डाकिणीनां च नाशनी ॥२०॥
</details>


<details open><summary>विश्वास-प्रस्तुतिः</summary>

शार्ङ्गविस्फूर्जितं चैव वासुदेवस्य मद्रिपून्।  
तिर्यङ्मनुष्यकूष्माण्डप्रेतादीन्हन्त्वशेषतः ॥२१॥
</details>

<details><summary>मूलम्</summary>

शार्ङ्गविस्फूर्जितं चैव वासुदेवस्य मद्रिपून्।  
तिर्यङ्मनुष्यकूष्माण्डप्रेतादीन्हन्त्वशेषतः ॥२१॥
</details>


<details open><summary>विश्वास-प्रस्तुतिः</summary>

खड्गधाराज्वलज्ज्योत्स्नानिर्धूता ये समाहताः।  
ते यान्तु सौम्यतं सद्यो गरुडेनेव पन्नगाः ॥२२॥
</details>

<details><summary>मूलम्</summary>

खड्गधाराज्वलज्ज्योत्स्नानिर्धूता ये समाहताः।  
ते यान्तु सौम्यतं सद्यो गरुडेनेव पन्नगाः ॥२२॥
</details>


<details open><summary>विश्वास-प्रस्तुतिः</summary>

ये कूष्माण्डास्तथा यक्षा ये दैत्या ये निशाचराः।  
प्रेता विनायकाः क्रूरा मनुष्या जम्भकाः खगाः ॥२३॥
</details>

<details><summary>मूलम्</summary>

ये कूष्माण्डास्तथा यक्षा ये दैत्या ये निशाचराः।  
प्रेता विनायकाः क्रूरा मनुष्या जम्भकाः खगाः ॥२३॥
</details>


<details open><summary>विश्वास-प्रस्तुतिः</summary>

सिंहादयो ये पशवो दन्दसूकाश्च पन्नगाः।  
सर्वे भवन्तु ते सौम्याः कृष्णशङ्खरवाहताः ॥२४॥
</details>

<details><summary>मूलम्</summary>

सिंहादयो ये पशवो दन्दसूकाश्च पन्नगाः।  
सर्वे भवन्तु ते सौम्याः कृष्णशङ्खरवाहताः ॥२४॥
</details>


<details open><summary>विश्वास-प्रस्तुतिः</summary>

चित्तवृत्तिहरा ये मे ये जनाः स्मृतिहारकाः।  
बलौजसां च हर्तारश्छायाविभ्रंशकाश्च ये ॥२५॥
</details>

<details><summary>मूलम्</summary>

चित्तवृत्तिहरा ये मे ये जनाः स्मृतिहारकाः।  
बलौजसां च हर्तारश्छायाविभ्रंशकाश्च ये ॥२५॥
</details>


<details open><summary>विश्वास-प्रस्तुतिः</summary>

ये चोपभोगहर्तारो ये च लक्षणनाशकाः।  
कूष्माण्डास्ते प्रणश्यन्तु विष्णुचक्ररयाहताः ॥२६॥
</details>

<details><summary>मूलम्</summary>

ये चोपभोगहर्तारो ये च लक्षणनाशकाः।  
कूष्माण्डास्ते प्रणश्यन्तु विष्णुचक्ररयाहताः ॥२६॥
</details>


<details open><summary>विश्वास-प्रस्तुतिः</summary>

बुद्धिस्वास्थ्यं मनःस्वास्थ्यं स्वास्थ्यमैन्द्रियकं तथा।  
ममास्तु देवदेवस्य वासुदेवस्य कीर्तनात् ॥२७॥
</details>

<details><summary>मूलम्</summary>

बुद्धिस्वास्थ्यं मनःस्वास्थ्यं स्वास्थ्यमैन्द्रियकं तथा।  
ममास्तु देवदेवस्य वासुदेवस्य कीर्तनात् ॥२७॥
</details>


<details open><summary>विश्वास-प्रस्तुतिः</summary>

पृष्ठे पुरस्तान्मम दक्षिणोत्तरे विकोणगश्चास्तु जनार्दनो हरिः।  
तदीड्यमीशानमनन्तमीश्वरं जनार्दनं प्रणिपतितो न सीदति ॥२८॥
</details>

<details><summary>मूलम्</summary>

पृष्ठे पुरस्तान्मम दक्षिणोत्तरे विकोणगश्चास्तु जनार्दनो हरिः।  
तदीड्यमीशानमनन्तमीश्वरं जनार्दनं प्रणिपतितो न सीदति ॥२८॥
</details>


<details open><summary>विश्वास-प्रस्तुतिः</summary>

यथा परं ब्रह्म हरिस्तथा परं जगत्स्वरूपश्च स एव केशवः।  
ऋतेन तेनाच्युतनामकीर्तनात्प्रणाशमेतु त्रिविधं ममाशुभम् ॥२९॥
</details>

<details><summary>मूलम्</summary>

यथा परं ब्रह्म हरिस्तथा परं जगत्स्वरूपश्च स एव केशवः।  
ऋतेन तेनाच्युतनामकीर्तनात्प्रणाशमेतु त्रिविधं ममाशुभम् ॥२९॥
</details>

इति विष्णुधर्मेषु विष्णुपञ्जरस्तवः।  
