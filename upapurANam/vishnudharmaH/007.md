+++
title = "००७"

+++
अथ सप्तमोऽध्यायः।  
पुलस्त्यो उवाच।  

<details open><summary>विश्वास-प्रस्तुतिः</summary>

शृणु दाल्भ्य परं काम्यं व्रतं सन्ततिदं नृणाम्।  
यमुपोष्य न विच्छेदः पितृपिण्डस्य जायते ॥१॥
</details>

<details><summary>मूलम्</summary>

शृणु दाल्भ्य परं काम्यं व्रतं सन्ततिदं नृणाम्।  
यमुपोष्य न विच्छेदः पितृपिण्डस्य जायते ॥१॥
</details>


<details open><summary>विश्वास-प्रस्तुतिः</summary>

कृष्णाष्टम्यां चैत्रमासे स्नातो नियतमानसः।  
कृष्णमभ्यर्च्य पूजां च देवक्याः कुरुते तु यः ॥२॥
</details>

<details><summary>मूलम्</summary>

कृष्णाष्टम्यां चैत्रमासे स्नातो नियतमानसः।  
कृष्णमभ्यर्च्य पूजां च देवक्याः कुरुते तु यः ॥२॥
</details>


<details open><summary>विश्वास-प्रस्तुतिः</summary>

निराहारो जपन्नाम कृष्णस्य जगतः पतेः।  
उपविष्टो जपस्नानक्षुतप्रस्खलितादिषु ॥३॥
</details>

<details><summary>मूलम्</summary>

निराहारो जपन्नाम कृष्णस्य जगतः पतेः।  
उपविष्टो जपस्नानक्षुतप्रस्खलितादिषु ॥३॥
</details>


<details open><summary>विश्वास-प्रस्तुतिः</summary>

पूजायां चापि कृष्णस्य सप्त वारान्प्रकीर्तयेत्।  
पाषण्डिनो विकर्मस्थान्नालपेच्चैव नास्तिकान् ॥४॥
</details>

<details><summary>मूलम्</summary>

पूजायां चापि कृष्णस्य सप्त वारान्प्रकीर्तयेत्।  
पाषण्डिनो विकर्मस्थान्नालपेच्चैव नास्तिकान् ॥४॥
</details>


<details open><summary>विश्वास-प्रस्तुतिः</summary>

प्रभाते तु पुनः स्नातो दत्त्वा विप्राय दक्षिणाम्।  
भुञ्जीत कृतपूजस्तु कृष्णस्यैव जगत्पतेः ॥५॥
</details>

<details><summary>मूलम्</summary>

प्रभाते तु पुनः स्नातो दत्त्वा विप्राय दक्षिणाम्।  
भुञ्जीत कृतपूजस्तु कृष्णस्यैव जगत्पतेः ॥५॥
</details>


<details open><summary>विश्वास-प्रस्तुतिः</summary>

वैशाखज्येष्ठयोश्चैव पारणं हि त्रिमासिकम्।  
उपोष्य देवदेवेशं घृतेन स्नापयेद्धरिम् ॥६॥
</details>

<details><summary>मूलम्</summary>

वैशाखज्येष्ठयोश्चैव पारणं हि त्रिमासिकम्।  
उपोष्य देवदेवेशं घृतेन स्नापयेद्धरिम् ॥६॥
</details>


<details open><summary>विश्वास-प्रस्तुतिः</summary>

आषाढे श्रावणे चैव मासे भाद्रपदे तथा।  
उपोषिते द्वितीयं वै पारणं पूर्ववत्तु तत् ॥७॥
</details>

<details><summary>मूलम्</summary>

आषाढे श्रावणे चैव मासे भाद्रपदे तथा।  
उपोषिते द्वितीयं वै पारणं पूर्ववत्तु तत् ॥७॥
</details>


<details open><summary>विश्वास-प्रस्तुतिः</summary>

तथैवाश्वयुजं चादिं कृत्वा मासत्रयं बुधः।  
उपोष्य स्नापयेद्देवं हविषा पारणे गते ॥८॥
</details>

<details><summary>मूलम्</summary>

तथैवाश्वयुजं चादिं कृत्वा मासत्रयं बुधः।  
उपोष्य स्नापयेद्देवं हविषा पारणे गते ॥८॥
</details>


<details open><summary>विश्वास-प्रस्तुतिः</summary>

पौषे माघे फाल्गुने च नरस्तद्वदुपोषितः।  
चतुर्थे पारणे पूर्णे घृतेन स्नापयेद्धरिम् ॥९॥
</details>

<details><summary>मूलम्</summary>

पौषे माघे फाल्गुने च नरस्तद्वदुपोषितः।  
चतुर्थे पारणे पूर्णे घृतेन स्नापयेद्धरिम् ॥९॥
</details>


<details open><summary>विश्वास-प्रस्तुतिः</summary>

एवं कृतोपवासस्य पुरुषस्य तथा स्त्रियः।  
न सन्ततेः परिच्छेदः कदाचिदभिजायते ॥१०॥
</details>

<details><summary>मूलम्</summary>

एवं कृतोपवासस्य पुरुषस्य तथा स्त्रियः।  
न सन्ततेः परिच्छेदः कदाचिदभिजायते ॥१०॥
</details>


<details open><summary>विश्वास-प्रस्तुतिः</summary>

कृष्णाष्टमीमिमां यस्तु नरो योषिदथापि वा।  
उपोष्यतीह साह्लादं नृलोके प्राप्य निर्वृत्तिम् ॥११॥
</details>

<details><summary>मूलम्</summary>

कृष्णाष्टमीमिमां यस्तु नरो योषिदथापि वा।  
उपोष्यतीह साह्लादं नृलोके प्राप्य निर्वृत्तिम् ॥११॥
</details>


<details open><summary>विश्वास-प्रस्तुतिः</summary>

पुत्रपौत्रसमृद्धिं च मृतः स्वर्गे महीयते।  
इत्येतत्कथितं दाल्भ्य मया कृष्णाष्टंईव्रतम् ॥१२॥
</details>

<details><summary>मूलम्</summary>

पुत्रपौत्रसमृद्धिं च मृतः स्वर्गे महीयते।  
इत्येतत्कथितं दाल्भ्य मया कृष्णाष्टंईव्रतम् ॥१२॥
</details>

प्रावृट्काले तु नियमाञ्शृणु काम्यानिमान्मम १३   


<details open><summary>विश्वास-प्रस्तुतिः</summary>

प्रावृट्काले यदा शेते वासुदेवः पयोनिधौ।  
भोगिभोगे निजां मायां योगनिद्रां\! च मानयन् ॥१४॥
</details>

<details><summary>मूलम्</summary>

प्रावृट्काले यदा शेते वासुदेवः पयोनिधौ।  
भोगिभोगे निजां मायां योगनिद्रां\! च मानयन् ॥१४॥
</details>


<details open><summary>विश्वास-प्रस्तुतिः</summary>

विशिष्टा न प्रवर्तन्ते तदा यज्ञादिकाः क्रियाः।  
देवानां सा भवेद्रात्रिर्दक्षिणायनसञ्ज्ञिता ॥१५॥
</details>

<details><summary>मूलम्</summary>

विशिष्टा न प्रवर्तन्ते तदा यज्ञादिकाः क्रियाः।  
देवानां सा भवेद्रात्रिर्दक्षिणायनसञ्ज्ञिता ॥१५॥
</details>


<details open><summary>विश्वास-प्रस्तुतिः</summary>

यदा स्वपिति गोविन्दो यस्तु मासं चतुष्टयम्।  
अधःशायी ब्रह्मचारी केशवार्पितमानसः ॥१६॥
</details>

<details><summary>मूलम्</summary>

यदा स्वपिति गोविन्दो यस्तु मासं चतुष्टयम्।  
अधःशायी ब्रह्मचारी केशवार्पितमानसः ॥१६॥
</details>


<details open><summary>विश्वास-प्रस्तुतिः</summary>

नमो नमोऽस्तु कृष्णाय केशवाय नमो नमः।  
नमोऽस्तु नरसिंहाय विष्णवे च नमो नमः ॥१७॥
</details>

<details><summary>मूलम्</summary>

नमो नमोऽस्तु कृष्णाय केशवाय नमो नमः।  
नमोऽस्तु नरसिंहाय विष्णवे च नमो नमः ॥१७॥
</details>


<details open><summary>विश्वास-प्रस्तुतिः</summary>

इति प्रातस्तथा सायं जपेद्देवक्रियापरः।  
शमयत्यतिदुष्पारं दुरितं जन्मसञ्चितम् ॥१८॥
</details>

<details><summary>मूलम्</summary>

इति प्रातस्तथा सायं जपेद्देवक्रियापरः।  
शमयत्यतिदुष्पारं दुरितं जन्मसञ्चितम् ॥१८॥
</details>


<details open><summary>विश्वास-प्रस्तुतिः</summary>

मधु मांसं च यो मासाञ्चतुरस्तान्निरस्यति।  
देवक्रियारतिर्विष्णोरनुस्मरणतत्परः ॥१९॥
</details>

<details><summary>मूलम्</summary>

मधु मांसं च यो मासाञ्चतुरस्तान्निरस्यति।  
देवक्रियारतिर्विष्णोरनुस्मरणतत्परः ॥१९॥
</details>


<details open><summary>विश्वास-प्रस्तुतिः</summary>

सोऽपि स्वर्गं समभ्येति च्युतस्तस्मात्तु जायते।  
अरोगी धनधान्याढ्यः कुलसन्ततिमान्नरः ॥२०॥
</details>

<details><summary>मूलम्</summary>

सोऽपि स्वर्गं समभ्येति च्युतस्तस्मात्तु जायते।  
अरोगी धनधान्याढ्यः कुलसन्ततिमान्नरः ॥२०॥
</details>


<details open><summary>विश्वास-प्रस्तुतिः</summary>

समस्तमन्दिराणां च यः सुप्ते मधुसूदने।  
निर्वृत्तिं कुरुते सोऽपि देवो वैमानिको भवेत् ॥२१॥
</details>

<details><summary>मूलम्</summary>

समस्तमन्दिराणां च यः सुप्ते मधुसूदने।  
निर्वृत्तिं कुरुते सोऽपि देवो वैमानिको भवेत् ॥२१॥
</details>


<details open><summary>विश्वास-प्रस्तुतिः</summary>

अनेनैव विधानेन नरो विष्णुक्रियापरः।  
एकाहारो भवेद्यस्तु सर्वपापैः प्रमुच्यते ॥२२॥
</details>

<details><summary>मूलम्</summary>

अनेनैव विधानेन नरो विष्णुक्रियापरः।  
एकाहारो भवेद्यस्तु सर्वपापैः प्रमुच्यते ॥२२॥
</details>


<details open><summary>विश्वास-प्रस्तुतिः</summary>

सुप्ते च सर्वलोकेशे नक्तभोजी भवेत्तु यः।  
सर्वपापविनिर्मुक्तः स्वर्गलोकेऽमरो भवेत् ॥२३॥
</details>

<details><summary>मूलम्</summary>

सुप्ते च सर्वलोकेशे नक्तभोजी भवेत्तु यः।  
सर्वपापविनिर्मुक्तः स्वर्गलोकेऽमरो भवेत् ॥२३॥
</details>


<details open><summary>विश्वास-प्रस्तुतिः</summary>

शस्तं त्वनन्तरं पुंसां ततश्चैवेकभोजनम्।  
नक्तभोजनतुल्यं तु नोपवासफलं क्वचित् ॥२४॥
</details>

<details><summary>मूलम्</summary>

शस्तं त्वनन्तरं पुंसां ततश्चैवेकभोजनम्।  
नक्तभोजनतुल्यं तु नोपवासफलं क्वचित् ॥२४॥
</details>


<details open><summary>विश्वास-प्रस्तुतिः</summary>

तैलाभङ्गं च यो मासांश्चतुरस्तान्निरस्यति।  
सोऽप्यङ्गलावण्यगुणमारोग्यं च नरो लभेत् ॥२५॥
</details>

<details><summary>मूलम्</summary>

तैलाभङ्गं च यो मासांश्चतुरस्तान्निरस्यति।  
सोऽप्यङ्गलावण्यगुणमारोग्यं च नरो लभेत् ॥२५॥
</details>


<details open><summary>विश्वास-प्रस्तुतिः</summary>

यस्त्वेतानि समस्तानि मासानेतान्नरश्चरेत्।  
स विष्णुलोकमासाद्य विष्णोरनुचरो भवेत् ॥२६॥
</details>

<details><summary>मूलम्</summary>

यस्त्वेतानि समस्तानि मासानेतान्नरश्चरेत्।  
स विष्णुलोकमासाद्य विष्णोरनुचरो भवेत् ॥२६॥
</details>


<details open><summary>विश्वास-प्रस्तुतिः</summary>

चतुर्भिः पारणं मासैर्निष्पाद्यं हरितत्परैः।  
ब्राह्मणान्भोजयेद्दद्यात्ततस्तेभ्यश्च दक्षिणाम् ॥२७॥
</details>

<details><summary>मूलम्</summary>

चतुर्भिः पारणं मासैर्निष्पाद्यं हरितत्परैः।  
ब्राह्मणान्भोजयेद्दद्यात्ततस्तेभ्यश्च दक्षिणाम् ॥२७॥
</details>


<details open><summary>विश्वास-प्रस्तुतिः</summary>

पूजयेच्च जगन्नाथं सर्वपापहरं हरिम्।  
प्रीयस्व देव गोविन्देत्येवं चैव प्रसादयेत् ॥२८॥
</details>

<details><summary>मूलम्</summary>

पूजयेच्च जगन्नाथं सर्वपापहरं हरिम्।  
प्रीयस्व देव गोविन्देत्येवं चैव प्रसादयेत् ॥२८॥
</details>

इति दाल्भ्य समाख्यातं चातुर्मास्ये हि यद्व्रतम्।  

<details open><summary>विश्वास-प्रस्तुतिः</summary>

देवदेवस्य सुप्तस्य द्वादशीं शृणु चापराम्।  
यस्यामनन्तस्मरणादनन्तफलभाग्भवेत् ॥२९॥
</details>

<details><summary>मूलम्</summary>

देवदेवस्य सुप्तस्य द्वादशीं शृणु चापराम्।  
यस्यामनन्तस्मरणादनन्तफलभाग्भवेत् ॥२९॥
</details>

इति विष्णुधर्मेषु वर्षामासव्रतम्।  
