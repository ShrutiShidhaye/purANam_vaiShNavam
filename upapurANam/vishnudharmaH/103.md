+++
title = "१०३"

+++
अथ त्र्यधिकशततमोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

इत्युक्तेऽप्सरसः सर्वाः प्रणिपत्यातिविस्मिताः।  
ऊचुर्नारायणं देवं तद्दर्शनकुतूहलाः ॥१॥
</details>

<details><summary>मूलम्</summary>

इत्युक्तेऽप्सरसः सर्वाः प्रणिपत्यातिविस्मिताः।  
ऊचुर्नारायणं देवं तद्दर्शनकुतूहलाः ॥१॥
</details>


<details open><summary>विश्वास-प्रस्तुतिः</summary>

उक्तो भगवता योऽयमुपदेशो हितार्थिनाम्।  
प्रोक्तः स सर्वो विज्ञातो माहात्म्यं विदितं च ते ॥२॥
</details>

<details><summary>मूलम्</summary>

उक्तो भगवता योऽयमुपदेशो हितार्थिनाम्।  
प्रोक्तः स सर्वो विज्ञातो माहात्म्यं विदितं च ते ॥२॥
</details>


<details open><summary>विश्वास-प्रस्तुतिः</summary>

यत्त्वेतद्भवता प्रोक्तं प्रसन्नेनाव्ययात्मना।  
दर्शितेयं विशालाक्षी दर्शयिष्यामि वो जगत् ॥३॥
</details>

<details><summary>मूलम्</summary>

यत्त्वेतद्भवता प्रोक्तं प्रसन्नेनाव्ययात्मना।  
दर्शितेयं विशालाक्षी दर्शयिष्यामि वो जगत् ॥३॥
</details>


<details open><summary>विश्वास-प्रस्तुतिः</summary>

तन्नाथ सर्वभावेन प्रपन्नानां जगत्पते।  
दर्शयात्मानमखिलं दर्शितेयं यथोर्वशी ॥४॥
</details>

<details><summary>मूलम्</summary>

तन्नाथ सर्वभावेन प्रपन्नानां जगत्पते।  
दर्शयात्मानमखिलं दर्शितेयं यथोर्वशी ॥४॥
</details>


<details open><summary>विश्वास-प्रस्तुतिः</summary>

यदि देवापराद्धेषु नास्मासु कुपितं तव।  
मनस्तज्जगतमीश दर्शयात्मानमात्मना ॥५॥
</details>

<details><summary>मूलम्</summary>

यदि देवापराद्धेषु नास्मासु कुपितं तव।  
मनस्तज्जगतमीश दर्शयात्मानमात्मना ॥५॥
</details>

देवदेव उवाच।  

<details open><summary>विश्वास-प्रस्तुतिः</summary>

पश्यतेहाखिलांल्लोकान्मम देहे सुराङ्गनाः।  
मधुं मदनमात्मानं यच्चान्यद्द्रष्टुमिच्छथ ॥६॥
</details>

<details><summary>मूलम्</summary>

पश्यतेहाखिलांल्लोकान्मम देहे सुराङ्गनाः।  
मधुं मदनमात्मानं यच्चान्यद्द्रष्टुमिच्छथ ॥६॥
</details>

शौनक उवाच।  

<details open><summary>विश्वास-प्रस्तुतिः</summary>

इत्युक्त्वा भगवान्देवस्तदा नारायणो नृप।  
उच्चैर्जहास स्वनवत्तत्राभूदखिलं जगत् ॥७॥
</details>

<details><summary>मूलम्</summary>

इत्युक्त्वा भगवान्देवस्तदा नारायणो नृप।  
उच्चैर्जहास स्वनवत्तत्राभूदखिलं जगत् ॥७॥
</details>


<details open><summary>विश्वास-प्रस्तुतिः</summary>

ब्रह्मा प्रजापतिः शक्रः सह रुद्रैः पिनाकधृक्।  
आदित्या वसवः साध्या विश्वेदेवा महर्षयः ॥८॥
</details>

<details><summary>मूलम्</summary>

ब्रह्मा प्रजापतिः शक्रः सह रुद्रैः पिनाकधृक्।  
आदित्या वसवः साध्या विश्वेदेवा महर्षयः ॥८॥
</details>


<details open><summary>विश्वास-प्रस्तुतिः</summary>

नासत्यदस्रावनिलाः सर्वे सर्वे तथाग्नयः।  
यक्षगन्धर्वसिद्धाश्च पिशाचाः किन्नरोरगाः ॥९॥
</details>

<details><summary>मूलम्</summary>

नासत्यदस्रावनिलाः सर्वे सर्वे तथाग्नयः।  
यक्षगन्धर्वसिद्धाश्च पिशाचाः किन्नरोरगाः ॥९॥
</details>


<details open><summary>विश्वास-प्रस्तुतिः</summary>

समस्ताप्सरसो विद्याः साङ्गा वेदास्तदुक्तयः।  
मनुष्याः पशवः कीटाः पक्षिणः पादपास्तथा ॥१०॥
</details>

<details><summary>मूलम्</summary>

समस्ताप्सरसो विद्याः साङ्गा वेदास्तदुक्तयः।  
मनुष्याः पशवः कीटाः पक्षिणः पादपास्तथा ॥१०॥
</details>


<details open><summary>विश्वास-प्रस्तुतिः</summary>

सरीसृपाश्च ये सूक्ष्मा यच्चान्यज्जीवसञ्ज्ञितम्।  
समुद्राः सकलाः शैलाः सरितः काननानि च ॥११॥
</details>

<details><summary>मूलम्</summary>

सरीसृपाश्च ये सूक्ष्मा यच्चान्यज्जीवसञ्ज्ञितम्।  
समुद्राः सकलाः शैलाः सरितः काननानि च ॥११॥
</details>

द्वीपान्यशेषाणि तथा नदाः सर्वसरांसि च।  

<details open><summary>विश्वास-प्रस्तुतिः</summary>

नगरग्रामपूर्णा च मेदिनी मेदिनीपते।  
देवाङ्गनाभिर्देवस्य देहे दृष्टं महात्मनः ॥१२॥
</details>

<details><summary>मूलम्</summary>

नगरग्रामपूर्णा च मेदिनी मेदिनीपते।  
देवाङ्गनाभिर्देवस्य देहे दृष्टं महात्मनः ॥१२॥
</details>


<details open><summary>विश्वास-प्रस्तुतिः</summary>

नक्षत्रग्रहताराभिः समवेतं नभस्तलम्।  
ददृशुस्ताः सुचार्वङ्ग्यस्तस्यान्तर्विश्वरूपिणः ॥१३॥
</details>

<details><summary>मूलम्</summary>

नक्षत्रग्रहताराभिः समवेतं नभस्तलम्।  
ददृशुस्ताः सुचार्वङ्ग्यस्तस्यान्तर्विश्वरूपिणः ॥१३॥
</details>


<details open><summary>विश्वास-प्रस्तुतिः</summary>

नोर्ध्वं न तिर्यङ्नाधश्च यदान्तस्तस्य दृश्यते।  
तमनन्तमनादिं च ततस्तास्तुष्टुवुः प्रभुम् ॥१४॥
</details>

<details><summary>मूलम्</summary>

नोर्ध्वं न तिर्यङ्नाधश्च यदान्तस्तस्य दृश्यते।  
तमनन्तमनादिं च ततस्तास्तुष्टुवुः प्रभुम् ॥१४॥
</details>


<details open><summary>विश्वास-प्रस्तुतिः</summary>

मदनेन समं सर्वा मधुना च सुराङ्गनाः।  
ससाध्वसा भक्तिमत्यः परं विस्मयमागताः ॥१५॥
</details>

<details><summary>मूलम्</summary>

मदनेन समं सर्वा मधुना च सुराङ्गनाः।  
ससाध्वसा भक्तिमत्यः परं विस्मयमागताः ॥१५॥
</details>

अप्सरस ऊचुः।  

<details open><summary>विश्वास-प्रस्तुतिः</summary>

पश्याम नादिं तव देव नान्तं न मध्यमव्याकृतरूपपारम्।  
परायणं त्वा जगतामनन्तं नताः स्म नारायणमात्मभूतम् ॥१६॥
</details>

<details><summary>मूलम्</summary>

पश्याम नादिं तव देव नान्तं न मध्यमव्याकृतरूपपारम्।  
परायणं त्वा जगतामनन्तं नताः स्म नारायणमात्मभूतम् ॥१६॥
</details>


<details open><summary>विश्वास-प्रस्तुतिः</summary>

मही दिवं वायुजलाग्नयस्त्वं शब्दादिरूपश्च परापरात्मन्।  
त्वत्तो भवत्यच्युत सर्वमेतदभेदरूपोऽसि विभो त्वमेभिः ॥१७॥
</details>

<details><summary>मूलम्</summary>

मही दिवं वायुजलाग्नयस्त्वं शब्दादिरूपश्च परापरात्मन्।  
त्वत्तो भवत्यच्युत सर्वमेतदभेदरूपोऽसि विभो त्वमेभिः ॥१७॥
</details>


<details open><summary>विश्वास-प्रस्तुतिः</summary>

द्रष्टासि रूपस्य रसस्य वेत्ता श्रोता च शब्दस्य हरे त्वमेकः।  
स्प्रष्टा भवान्स्प्रशवतोऽखिलस्य घ्रातासि गन्धस्य पृथक्शरीरी ॥१८॥
</details>

<details><summary>मूलम्</summary>

द्रष्टासि रूपस्य रसस्य वेत्ता श्रोता च शब्दस्य हरे त्वमेकः।  
स्प्रष्टा भवान्स्प्रशवतोऽखिलस्य घ्रातासि गन्धस्य पृथक्शरीरी ॥१८॥
</details>


<details open><summary>विश्वास-प्रस्तुतिः</summary>

सुरेषु सर्वेषु न सोऽस्ति कश्चिन्मनुष्यलोके च न सोऽस्ति कश्चित्।  
पश्वादिवर्गे च न सोऽस्ति कश्चिद्यो नांशभूतस्तव देवदेव ॥१९॥
</details>

<details><summary>मूलम्</summary>

सुरेषु सर्वेषु न सोऽस्ति कश्चिन्मनुष्यलोके च न सोऽस्ति कश्चित्।  
पश्वादिवर्गे च न सोऽस्ति कश्चिद्यो नांशभूतस्तव देवदेव ॥१९॥
</details>


<details open><summary>विश्वास-प्रस्तुतिः</summary>

ब्रह्माद्युपेन्द्रप्रमुखानि सौम्येष्विन्द्राग्निरूपाणि च वीर्यवत्सु।  
रुद्रान्तकादीनि च रौद्रवत्सु रूपेषु रूपाणि तवोत्तमानि ॥२०॥
</details>

<details><summary>मूलम्</summary>

ब्रह्माद्युपेन्द्रप्रमुखानि सौम्येष्विन्द्राग्निरूपाणि च वीर्यवत्सु।  
रुद्रान्तकादीनि च रौद्रवत्सु रूपेषु रूपाणि तवोत्तमानि ॥२०॥
</details>


<details open><summary>विश्वास-प्रस्तुतिः</summary>

समुद्ररूपं तव धैर्यवत्सु तेजस्विरूपेषु रविस्तथाग्निः।  
क्षमाधनेषु क्षितिरूपमग्र्यं रूपं तवाग्र्यं बलवत्सु वायुः ॥२१॥
</details>

<details><summary>मूलम्</summary>

समुद्ररूपं तव धैर्यवत्सु तेजस्विरूपेषु रविस्तथाग्निः।  
क्षमाधनेषु क्षितिरूपमग्र्यं रूपं तवाग्र्यं बलवत्सु वायुः ॥२१॥
</details>


<details open><summary>विश्वास-प्रस्तुतिः</summary>

मनुष्यरूपं तव राजसेषु मूढेषु सर्वेश्वर पादपोऽसि।  
दर्पान्वितेष्वच्युत दानवस्त्वं सनत्सुजातश्च विवेकवत्सु ॥२२॥
</details>

<details><summary>मूलम्</summary>

मनुष्यरूपं तव राजसेषु मूढेषु सर्वेश्वर पादपोऽसि।  
दर्पान्वितेष्वच्युत दानवस्त्वं सनत्सुजातश्च विवेकवत्सु ॥२२॥
</details>


<details open><summary>विश्वास-प्रस्तुतिः</summary>

रसस्वरूपेण जले स्थितोऽसि गन्धस्वरूपो भवतो धरित्र्यम्।  
दृश्यस्वरूपश्च हुताशने त्वं स्पर्शस्वरूपो भगवान्समीरे ॥२३॥
</details>

<details><summary>मूलम्</summary>

रसस्वरूपेण जले स्थितोऽसि गन्धस्वरूपो भवतो धरित्र्यम्।  
दृश्यस्वरूपश्च हुताशने त्वं स्पर्शस्वरूपो भगवान्समीरे ॥२३॥
</details>


<details open><summary>विश्वास-प्रस्तुतिः</summary>

शब्दात्मकं ते नभसि स्वरूपं मन्तव्यरूपो मनसि प्रभो त्वम्।  
बोधव्यरूपश्च विभो त्वमेकः सर्वत्र सर्वेश्वर सर्वभूतः ॥२४॥
</details>

<details><summary>मूलम्</summary>

शब्दात्मकं ते नभसि स्वरूपं मन्तव्यरूपो मनसि प्रभो त्वम्।  
बोधव्यरूपश्च विभो त्वमेकः सर्वत्र सर्वेश्वर सर्वभूतः ॥२४॥
</details>


<details open><summary>विश्वास-प्रस्तुतिः</summary>

पश्याम ते नाभिसरोजमध्ये ब्रह्माणमेतं च हरं भ्रुकूट्यम्।  
तत्राश्विनौ कर्णगतौ समस्ताणवस्थितान्बाहुषु लोकपालान् ॥२५॥
</details>

<details><summary>मूलम्</summary>

पश्याम ते नाभिसरोजमध्ये ब्रह्माणमेतं च हरं भ्रुकूट्यम्।  
तत्राश्विनौ कर्णगतौ समस्ताणवस्थितान्बाहुषु लोकपालान् ॥२५॥
</details>


<details open><summary>विश्वास-प्रस्तुतिः</summary>

घ्राणेऽनिलं नेत्रगतौ रवीन्दू जिह्वा च ते नाथ सरस्वतीयम्।  
पादौ धरित्रीं जठरं समस्तांल्लोकान्हृषीकेश विलोकयामः ॥२६॥
</details>

<details><summary>मूलम्</summary>

घ्राणेऽनिलं नेत्रगतौ रवीन्दू जिह्वा च ते नाथ सरस्वतीयम्।  
पादौ धरित्रीं जठरं समस्तांल्लोकान्हृषीकेश विलोकयामः ॥२६॥
</details>


<details open><summary>विश्वास-प्रस्तुतिः</summary>

जङ्घे वियत्पादकराङ्गुलीषु पिशाचरक्षोरगसिद्धसङ्घान्।  
पुंस्त्वे प्रजानां पतिरोष्ठयुग्मे प्रतिष्ठितास्ते क्रतवः समस्ताः ॥२७॥
</details>

<details><summary>मूलम्</summary>

जङ्घे वियत्पादकराङ्गुलीषु पिशाचरक्षोरगसिद्धसङ्घान्।  
पुंस्त्वे प्रजानां पतिरोष्ठयुग्मे प्रतिष्ठितास्ते क्रतवः समस्ताः ॥२७॥
</details>

सर्वेष्टयस्ते दशनेषु देव दंष्टृआसु विद्या भवतश्चतस्रः।  

<details open><summary>विश्वास-प्रस्तुतिः</summary>

रोमस्वशेषास्तव देवसङ्घा विद्याधरा नाथ कराङ्घ्रिरेखाः।  
साङ्घाः समस्तास्तव देव वेदाः समास्थिता बहुषु सन्धिभूताः ॥२८॥
</details>

<details><summary>मूलम्</summary>

रोमस्वशेषास्तव देवसङ्घा विद्याधरा नाथ कराङ्घ्रिरेखाः।  
साङ्घाः समस्तास्तव देव वेदाः समास्थिता बहुषु सन्धिभूताः ॥२८॥
</details>


<details open><summary>विश्वास-प्रस्तुतिः</summary>

वराहरूपं धरणीधृतस्ते नृसिंहरूपं च सटाकरालम्।  
पश्याम ते वाजिशिरस्तथोच्चैस्त्रिविक्रमे यश्च तवाप्रमेयः ॥२९॥
</details>

<details><summary>मूलम्</summary>

वराहरूपं धरणीधृतस्ते नृसिंहरूपं च सटाकरालम्।  
पश्याम ते वाजिशिरस्तथोच्चैस्त्रिविक्रमे यश्च तवाप्रमेयः ॥२९॥
</details>


<details open><summary>विश्वास-प्रस्तुतिः</summary>

अमी समुद्रास्तव देव देहे मेर्वादयः शैलवरास्तवामी।  
इमाश्च गङ्गाप्रमुखाः स्रवत्यो द्वीपान्यशेषाणि वनानि चैव ॥३०॥
</details>

<details><summary>मूलम्</summary>

अमी समुद्रास्तव देव देहे मेर्वादयः शैलवरास्तवामी।  
इमाश्च गङ्गाप्रमुखाः स्रवत्यो द्वीपान्यशेषाणि वनानि चैव ॥३०॥
</details>


<details open><summary>विश्वास-प्रस्तुतिः</summary>

स्तुवन्ति चैते मुनयस्तवेश देहे स्थितास्त्वन्महिमानमग्र्यम्।  
त्वामीशितारं जगतामनन्तं यज्ञेशमर्चन्ति च यज्विनोऽमी ॥३१॥
</details>

<details><summary>मूलम्</summary>

स्तुवन्ति चैते मुनयस्तवेश देहे स्थितास्त्वन्महिमानमग्र्यम्।  
त्वामीशितारं जगतामनन्तं यज्ञेशमर्चन्ति च यज्विनोऽमी ॥३१॥
</details>


<details open><summary>विश्वास-प्रस्तुतिः</summary>

त्वत्तो न सौम्यं जगतीह किञ्चित्त्वत्तो न रौद्रंच समस्तमूर्ते।  
त्वत्तो न शीतं न च केशवोष्णं सर्वस्वरूपातिशयी त्वमेकः ॥३२॥
</details>

<details><summary>मूलम्</summary>

त्वत्तो न सौम्यं जगतीह किञ्चित्त्वत्तो न रौद्रंच समस्तमूर्ते।  
त्वत्तो न शीतं न च केशवोष्णं सर्वस्वरूपातिशयी त्वमेकः ॥३२॥
</details>


<details open><summary>विश्वास-प्रस्तुतिः</summary>

प्रसीद सर्वेश्वर सर्वभूत सनातनात्मन्परमेश्वरेश।  
त्वन्मायया मोहितमानसाभिर्यत्तेऽपराद्धं तदिदं क्षमस्व ॥३३॥
</details>

<details><summary>मूलम्</summary>

प्रसीद सर्वेश्वर सर्वभूत सनातनात्मन्परमेश्वरेश।  
त्वन्मायया मोहितमानसाभिर्यत्तेऽपराद्धं तदिदं क्षमस्व ॥३३॥
</details>


<details open><summary>विश्वास-प्रस्तुतिः</summary>

किं वापराद्धं तव देव मूढैर्यन्मायया नो हृदयं तथापि।  
पापावशं किं प्रणतार्तिहारिन्मनो हि नो विङ्कलतामुपैति ॥३४॥
</details>

<details><summary>मूलम्</summary>

किं वापराद्धं तव देव मूढैर्यन्मायया नो हृदयं तथापि।  
पापावशं किं प्रणतार्तिहारिन्मनो हि नो विङ्कलतामुपैति ॥३४॥
</details>


<details open><summary>विश्वास-प्रस्तुतिः</summary>

न तेऽपराद्धं यदि वापराद्धमस्माभिरुन्मार्गविवर्तनीभिः।  
तत्क्षम्यतां सृष्टिकरस्तवैव देवापराधं सृजतो विवेकान् ॥३५॥
</details>

<details><summary>मूलम्</summary>

न तेऽपराद्धं यदि वापराद्धमस्माभिरुन्मार्गविवर्तनीभिः।  
तत्क्षम्यतां सृष्टिकरस्तवैव देवापराधं सृजतो विवेकान् ॥३५॥
</details>


<details open><summary>विश्वास-प्रस्तुतिः</summary>

नमो नमस्ते गोविन्द नारायण जनार्दन।  
त्वन्नामस्मरणात्पापमशेषं नः प्रणश्यतु ॥३६॥
</details>

<details><summary>मूलम्</summary>

नमो नमस्ते गोविन्द नारायण जनार्दन।  
त्वन्नामस्मरणात्पापमशेषं नः प्रणश्यतु ॥३६॥
</details>

ततोऽनन्त नमस्तुभ्यं विश्वात्मन्विश्वभावन।  
त्वन्नामस्मरणात्पापमशेषं नः प्रणश्यतु।  
नमो नमस्ते वैकुण्ठ श्रीवत्साङ्काब्जलोचन।  
वरेण्य यज्ञपुरुष प्रजापालक वामन।  

<details open><summary>विश्वास-प्रस्तुतिः</summary>

नमोऽस्तु तेऽब्जनाभाय प्रजापतिकृते हरे।  
त्वन्नामस्मरणात्पापमशेषं नः प्रणश्यतु ॥३७॥
</details>

<details><summary>मूलम्</summary>

नमोऽस्तु तेऽब्जनाभाय प्रजापतिकृते हरे।  
त्वन्नामस्मरणात्पापमशेषं नः प्रणश्यतु ॥३७॥
</details>


<details open><summary>विश्वास-प्रस्तुतिः</summary>

संसारार्णवपोताय नमस्तुभ्यमधोक्षज।  
त्वन्नामस्मरणात्पापमशेषं नः प्रणश्यतु ॥३८॥
</details>

<details><summary>मूलम्</summary>

संसारार्णवपोताय नमस्तुभ्यमधोक्षज।  
त्वन्नामस्मरणात्पापमशेषं नः प्रणश्यतु ॥३८॥
</details>


<details open><summary>विश्वास-प्रस्तुतिः</summary>

नमः परस्मै श्रीशाय वासुदेवाय वेधसे।  
स्वेच्छया गुणभोक्तृत्वे सर्गान्तस्थितिकारिणे ॥३९॥
</details>

<details><summary>मूलम्</summary>

नमः परस्मै श्रीशाय वासुदेवाय वेधसे।  
स्वेच्छया गुणभोक्तृत्वे सर्गान्तस्थितिकारिणे ॥३९॥
</details>


<details open><summary>विश्वास-प्रस्तुतिः</summary>

उपसंहार विश्वात्मन्रूपमेतत्समन्ततः।  
वर्धमानं न नो द्रष्टुं समर्थं चक्षुरीश्वर ॥४०॥
</details>

<details><summary>मूलम्</summary>

उपसंहार विश्वात्मन्रूपमेतत्समन्ततः।  
वर्धमानं न नो द्रष्टुं समर्थं चक्षुरीश्वर ॥४०॥
</details>


<details open><summary>विश्वास-प्रस्तुतिः</summary>

प्रलयाग्निसहस्रस्य समा दीप्तिस्तवाच्युत।  
प्रमाणेन दिशो भूमिर्गगनं च समावृतम् ॥४१॥
</details>

<details><summary>मूलम्</summary>

प्रलयाग्निसहस्रस्य समा दीप्तिस्तवाच्युत।  
प्रमाणेन दिशो भूमिर्गगनं च समावृतम् ॥४१॥
</details>


<details open><summary>विश्वास-प्रस्तुतिः</summary>

न विद्मः क्व नु वर्तामो भवान्नैवोपलक्ष्यते।  
सर्वं जगदिहैकस्थं पिण्डितं लक्षयामहे ॥४२॥
</details>

<details><summary>मूलम्</summary>

न विद्मः क्व नु वर्तामो भवान्नैवोपलक्ष्यते।  
सर्वं जगदिहैकस्थं पिण्डितं लक्षयामहे ॥४२॥
</details>


<details open><summary>विश्वास-प्रस्तुतिः</summary>

किं वर्णयामो रूपं ते किं प्रमाणमिदं हरे।  
माहात्म्यं किन्तु ते देव जिह्वाया यन्न गोचरम् ॥४३॥
</details>

<details><summary>मूलम्</summary>

किं वर्णयामो रूपं ते किं प्रमाणमिदं हरे।  
माहात्म्यं किन्तु ते देव जिह्वाया यन्न गोचरम् ॥४३॥
</details>


<details open><summary>विश्वास-प्रस्तुतिः</summary>

वक्त्राणामयुतेनापि बुद्धीनामयुतायुतैः।  
गुणानां वर्णनं नाथ तव वक्तुं न शक्यते ॥४४॥
</details>

<details><summary>मूलम्</summary>

वक्त्राणामयुतेनापि बुद्धीनामयुतायुतैः।  
गुणानां वर्णनं नाथ तव वक्तुं न शक्यते ॥४४॥
</details>


<details open><summary>विश्वास-प्रस्तुतिः</summary>

तदेतद्दर्शितं रूपं प्रसादः परमः कृतः।  
छन्दतो जगतामीश तदेतदुपसंहर ॥४५॥
</details>

<details><summary>मूलम्</summary>

तदेतद्दर्शितं रूपं प्रसादः परमः कृतः।  
छन्दतो जगतामीश तदेतदुपसंहर ॥४५॥
</details>

शौनक उवाच।  
इत्येवं संस्तुतस्ताभिरप्सरोभिर्जनार्दनः।  

<details open><summary>विश्वास-प्रस्तुतिः</summary>

दिव्यज्ञानोपपन्नानां तासां प्रत्यक्षमीश्वरः।  
विवेश सर्वभूतानि स्वैरंशैर्भूतभावनः ॥४६॥
</details>

<details><summary>मूलम्</summary>

दिव्यज्ञानोपपन्नानां तासां प्रत्यक्षमीश्वरः।  
विवेश सर्वभूतानि स्वैरंशैर्भूतभावनः ॥४६॥
</details>


<details open><summary>विश्वास-प्रस्तुतिः</summary>

तं दृष्ट्वा सर्वभूतेषु लीयमानमधोक्षजम्।  
विस्मयं परमं जग्मुः समस्ता देवयोषितः ॥४७॥
</details>

<details><summary>मूलम्</summary>

तं दृष्ट्वा सर्वभूतेषु लीयमानमधोक्षजम्।  
विस्मयं परमं जग्मुः समस्ता देवयोषितः ॥४७॥
</details>


<details open><summary>विश्वास-प्रस्तुतिः</summary>

स च सर्वेश्वरः शैलान्पादपान्सागरान्भुवम्।  
जलमग्निं तथा वायुमाकाशं च विवेश ह ॥४८॥
</details>

<details><summary>मूलम्</summary>

स च सर्वेश्वरः शैलान्पादपान्सागरान्भुवम्।  
जलमग्निं तथा वायुमाकाशं च विवेश ह ॥४८॥
</details>


<details open><summary>विश्वास-प्रस्तुतिः</summary>

काले दिक्ष्वथ सर्वात्मा मनुष्यात्मन्यथापि च।  
आत्मरूपः स्थितः स्वेन महिम्ना भावयञ्जगत् ॥४९॥
</details>

<details><summary>मूलम्</summary>

काले दिक्ष्वथ सर्वात्मा मनुष्यात्मन्यथापि च।  
आत्मरूपः स्थितः स्वेन महिम्ना भावयञ्जगत् ॥४९॥
</details>


<details open><summary>विश्वास-प्रस्तुतिः</summary>

देवदानवरक्षांसि यक्षविद्याधरोरगान्।  
मनुष्यपशुकीटादीन्मृगपक्ष्यन्तरिक्षगान् ॥५०॥
</details>

<details><summary>मूलम्</summary>

देवदानवरक्षांसि यक्षविद्याधरोरगान्।  
मनुष्यपशुकीटादीन्मृगपक्ष्यन्तरिक्षगान् ॥५०॥
</details>

येऽन्तरिक्षे तथा भूमौ दिवि ये ये जलाश्रयाः।  

<details open><summary>विश्वास-प्रस्तुतिः</summary>

तान्प्रविश्य स विश्वात्मा पुनस्तद्रूपमास्थितः।  
नरेण सार्छं यत्ताभिर्दृष्टपूर्वमरिन्दम ॥५१॥
</details>

<details><summary>मूलम्</summary>

तान्प्रविश्य स विश्वात्मा पुनस्तद्रूपमास्थितः।  
नरेण सार्छं यत्ताभिर्दृष्टपूर्वमरिन्दम ॥५१॥
</details>


<details open><summary>विश्वास-प्रस्तुतिः</summary>

ताः परं विस्मयं गत्वा सर्वास्त्रिदशयोषितः।  
प्रणेमुः साध्यसाः पाण्डुवदना नृपसत्तम ॥५२॥
</details>

<details><summary>मूलम्</summary>

ताः परं विस्मयं गत्वा सर्वास्त्रिदशयोषितः।  
प्रणेमुः साध्यसाः पाण्डुवदना नृपसत्तम ॥५२॥
</details>


<details open><summary>विश्वास-प्रस्तुतिः</summary>

नारायणोऽपि भगवानाह तास्त्रिदशाङ्गनाः।  
नीयतामुर्वशी भद्रायत्रास्ते त्रिदशेश्वरः ॥५३॥
</details>

<details><summary>मूलम्</summary>

नारायणोऽपि भगवानाह तास्त्रिदशाङ्गनाः।  
नीयतामुर्वशी भद्रायत्रास्ते त्रिदशेश्वरः ॥५३॥
</details>


<details open><summary>विश्वास-प्रस्तुतिः</summary>

भवतीनां हितार्थाय सर्वभूतेष्वसाविति।  
ज्ञानमुत्पादितं भूयो लयं भूतेषु कुर्वता ॥५४॥
</details>

<details><summary>मूलम्</summary>

भवतीनां हितार्थाय सर्वभूतेष्वसाविति।  
ज्ञानमुत्पादितं भूयो लयं भूतेषु कुर्वता ॥५४॥
</details>


<details open><summary>विश्वास-प्रस्तुतिः</summary>

तद्गच्छत समस्तोऽयं भूतग्रामो मदंशकः।  
अहमप्यात्मभूतस्य वासुदेवस्य योगिनः ॥५५॥
</details>

<details><summary>मूलम्</summary>

तद्गच्छत समस्तोऽयं भूतग्रामो मदंशकः।  
अहमप्यात्मभूतस्य वासुदेवस्य योगिनः ॥५५॥
</details>


<details open><summary>विश्वास-प्रस्तुतिः</summary>

यस्मात्परतरं नास्ति योऽनन्तः परिपठ्यते।  
तमजं सर्वभूतेशं जानीत परमं पदम् ॥५६॥
</details>

<details><summary>मूलम्</summary>

यस्मात्परतरं नास्ति योऽनन्तः परिपठ्यते।  
तमजं सर्वभूतेशं जानीत परमं पदम् ॥५६॥
</details>


<details open><summary>विश्वास-प्रस्तुतिः</summary>

अहं भवत्यो देवाश्च मनुष्याः पशवश्च ये।  
एतत्सर्वमनन्तस्य देवदेवस्य विस्तृतिः ॥५७॥
</details>

<details><summary>मूलम्</summary>

अहं भवत्यो देवाश्च मनुष्याः पशवश्च ये।  
एतत्सर्वमनन्तस्य देवदेवस्य विस्तृतिः ॥५७॥
</details>


<details open><summary>विश्वास-प्रस्तुतिः</summary>

एतज्ज्ञात्वा समं सर्गं सदेवासुरमानुषम्।  
सपश्वादिगणं चैव द्रष्टव्यं त्रिदशाङ्गनाः ॥५८॥
</details>

<details><summary>मूलम्</summary>

एतज्ज्ञात्वा समं सर्गं सदेवासुरमानुषम्।  
सपश्वादिगणं चैव द्रष्टव्यं त्रिदशाङ्गनाः ॥५८॥
</details>

शौनक उवाच।  

<details open><summary>विश्वास-प्रस्तुतिः</summary>

इत्युक्तस्तेन देवेन समस्तास्ताः सुरस्त्रियः।  
प्रणम्य तौ समदनाः सवसन्ताश्च पार्थिव ॥५९॥
</details>

<details><summary>मूलम्</summary>

इत्युक्तस्तेन देवेन समस्तास्ताः सुरस्त्रियः।  
प्रणम्य तौ समदनाः सवसन्ताश्च पार्थिव ॥५९॥
</details>


<details open><summary>विश्वास-प्रस्तुतिः</summary>

आदाय चोर्वशीं भूयो देवराजमुपागताः।  
आचख्युश्च यथावृत्तं देवराजाय तत्तथा ॥६०॥
</details>

<details><summary>मूलम्</summary>

आदाय चोर्वशीं भूयो देवराजमुपागताः।  
आचख्युश्च यथावृत्तं देवराजाय तत्तथा ॥६०॥
</details>


<details open><summary>विश्वास-प्रस्तुतिः</summary>

तथा त्वमपि राजेन्द्रसर्वभूतेषु केशवम्।  
चिन्तयन्समतां गच्छ समतैव हि मुक्तये ॥६१॥
</details>

<details><summary>मूलम्</summary>

तथा त्वमपि राजेन्द्रसर्वभूतेषु केशवम्।  
चिन्तयन्समतां गच्छ समतैव हि मुक्तये ॥६१॥
</details>


<details open><summary>विश्वास-प्रस्तुतिः</summary>

जानन्नेवमशेषेषु भूतेषु परमेश्वरम्।  
वासुदेवं कथं दोषांल्लोभादीन्न प्रहास्यसि ॥६२॥
</details>

<details><summary>मूलम्</summary>

जानन्नेवमशेषेषु भूतेषु परमेश्वरम्।  
वासुदेवं कथं दोषांल्लोभादीन्न प्रहास्यसि ॥६२॥
</details>


<details open><summary>विश्वास-प्रस्तुतिः</summary>

सर्वभूतानि गोविन्दाद्यदा नान्यानि भूपते।  
तदा वैरादयो भावाः क्रियतां कुत्र पार्थिव ॥६३॥
</details>

<details><summary>मूलम्</summary>

सर्वभूतानि गोविन्दाद्यदा नान्यानि भूपते।  
तदा वैरादयो भावाः क्रियतां कुत्र पार्थिव ॥६३॥
</details>


<details open><summary>विश्वास-प्रस्तुतिः</summary>

इह पश्यञ्जगत्सर्वं वासुदेवात्मकं नृप।  
एतदेव हि कृष्णेन रूपमाविष्कृतं तदा ॥६४॥
</details>

<details><summary>मूलम्</summary>

इह पश्यञ्जगत्सर्वं वासुदेवात्मकं नृप।  
एतदेव हि कृष्णेन रूपमाविष्कृतं तदा ॥६४॥
</details>


<details open><summary>विश्वास-प्रस्तुतिः</summary>

परमस्मादपि महद्रूपं यत्कथितं तव।  
जन्मादिभावरहितं तद्विष्णोः परमं पदम् ॥६५॥
</details>

<details><summary>मूलम्</summary>

परमस्मादपि महद्रूपं यत्कथितं तव।  
जन्मादिभावरहितं तद्विष्णोः परमं पदम् ॥६५॥
</details>


<details open><summary>विश्वास-प्रस्तुतिः</summary>

सङ्क्षेपेण च भूपाल श्रूयतां यद्वदामि ते।  
यन्मतौ पुरुषः कृत्वा परं निर्वाणमृच्छति ॥६६॥
</details>

<details><summary>मूलम्</summary>

सङ्क्षेपेण च भूपाल श्रूयतां यद्वदामि ते।  
यन्मतौ पुरुषः कृत्वा परं निर्वाणमृच्छति ॥६६॥
</details>


<details open><summary>विश्वास-प्रस्तुतिः</summary>

सर्वं विष्णुः समस्तौ हि भावाभावौ च तन्मयौ।  
सदसत्सर्वमीशेशो वासुदेवः परं पदम् ॥६७॥
</details>

<details><summary>मूलम्</summary>

सर्वं विष्णुः समस्तौ हि भावाभावौ च तन्मयौ।  
सदसत्सर्वमीशेशो वासुदेवः परं पदम् ॥६७॥
</details>

भवजलधिगतानां द्वन्द्ववाताहतानां।  
सुतदुहितृकलत्रत्राणभारार्दितानाम्।  

<details open><summary>विश्वास-प्रस्तुतिः</summary>

विषमविषयतोये मज्जतामप्लवानां।  
भवति शरणमेको विष्णुपोतो नराणाम् ॥६८॥
</details>

<details><summary>मूलम्</summary>

विषमविषयतोये मज्जतामप्लवानां।  
भवति शरणमेको विष्णुपोतो नराणाम् ॥६८॥
</details>

इति विष्णुधर्मेषूर्वशीसम्भवे विश्वरूपप्रदर्शनम्।  
