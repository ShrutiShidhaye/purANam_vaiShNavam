+++
title = "०४६"

+++
अथ षट्चत्वारिंशोऽध्यायः।  
भगवानुवाच।  

<details open><summary>विश्वास-प्रस्तुतिः</summary>

न तथा हविषो होमैर्न पुष्पैर्नानुलेपनैः।  
अग्नौ वा सुहुते राजन्यथा ह्यतिथिपूजने ॥१॥
</details>

<details><summary>मूलम्</summary>

न तथा हविषो होमैर्न पुष्पैर्नानुलेपनैः।  
अग्नौ वा सुहुते राजन्यथा ह्यतिथिपूजने ॥१॥
</details>


<details open><summary>विश्वास-प्रस्तुतिः</summary>

कपिलायां तु दत्तायां यत्फलं ज्येष्ठपुष्करे।  
तत्फलं पाण्डवश्रेष्ठ विप्राणां पादशौचने ॥२॥
</details>

<details><summary>मूलम्</summary>

कपिलायां तु दत्तायां यत्फलं ज्येष्ठपुष्करे।  
तत्फलं पाण्डवश्रेष्ठ विप्राणां पादशौचने ॥२॥
</details>


<details open><summary>विश्वास-प्रस्तुतिः</summary>

द्विजपादोदकक्लिन्ना यावत्तिष्ठति मेदिनी।  
तावत्पुष्करपात्रेषु पिबन्ति पितरो जलम् ॥३॥
</details>

<details><summary>मूलम्</summary>

द्विजपादोदकक्लिन्ना यावत्तिष्ठति मेदिनी।  
तावत्पुष्करपात्रेषु पिबन्ति पितरो जलम् ॥३॥
</details>

देवमाल्यापनयनं द्विजोच्छिष्टापमार्जनम्।  

<details open><summary>विश्वास-प्रस्तुतिः</summary>

श्रान्तसंवाहनं चैव दीनस्य परिपालनम्।  
एकैकं पाण्डवश्रेष्ठ गोप्रदानाद्विशिष्यते ॥४॥
</details>

<details><summary>मूलम्</summary>

श्रान्तसंवाहनं चैव दीनस्य परिपालनम्।  
एकैकं पाण्डवश्रेष्ठ गोप्रदानाद्विशिष्यते ॥४॥
</details>


<details open><summary>विश्वास-प्रस्तुतिः</summary>

पादशौचं तथाभ्यङ्गं दीपमन्नं प्रतिश्रयम्।  
ददन्ति ये महाराज नोपसर्पन्ति ते यमम् ॥५॥
</details>

<details><summary>मूलम्</summary>

पादशौचं तथाभ्यङ्गं दीपमन्नं प्रतिश्रयम्।  
ददन्ति ये महाराज नोपसर्पन्ति ते यमम् ॥५॥
</details>


<details open><summary>विश्वास-प्रस्तुतिः</summary>

स्वागतेनाग्नयः प्रीता आसनेन शतक्रतुः।  
पितरः पादशौचेन अन्नाद्येन प्रजापतिः ॥६॥
</details>

<details><summary>मूलम्</summary>

स्वागतेनाग्नयः प्रीता आसनेन शतक्रतुः।  
पितरः पादशौचेन अन्नाद्येन प्रजापतिः ॥६॥
</details>

अभयस्य प्रदानेन भवेत्प्रीतिर्ममातुला।  

<details open><summary>विश्वास-प्रस्तुतिः</summary>

येषां तडागानि बहूदकानि प्रपाश्च कूपाश्च प्रतिश्रयाश्च।  
अन्नप्रदानं मधुरा च वाणी यमस्य ते निर्वचना भवन्ति ॥७॥
</details>

<details><summary>मूलम्</summary>

येषां तडागानि बहूदकानि प्रपाश्च कूपाश्च प्रतिश्रयाश्च।  
अन्नप्रदानं मधुरा च वाणी यमस्य ते निर्वचना भवन्ति ॥७॥
</details>

सवृषं गोशतं तेन दत्तं भवति शाश्वतम्।  

<details open><summary>विश्वास-प्रस्तुतिः</summary>

पापं कर्म च यत्किञ्चिद्ब्रह्महत्यासमं भवेत्।  
शोछयेत्कपिलां दत्त्वा एतद्वै नात्र संशयः ॥९॥
</details>

<details><summary>मूलम्</summary>

पापं कर्म च यत्किञ्चिद्ब्रह्महत्यासमं भवेत्।  
शोछयेत्कपिलां दत्त्वा एतद्वै नात्र संशयः ॥९॥
</details>


<details open><summary>विश्वास-प्रस्तुतिः</summary>

प्रासादा यत्र सौवर्णा वसोर्धारा च स्यन्दते।  
गन्धर्वाप्सरसो यत्र तत्र गच्छन्ति गोप्रदाः ॥१०॥
</details>

<details><summary>मूलम्</summary>

प्रासादा यत्र सौवर्णा वसोर्धारा च स्यन्दते।  
गन्धर्वाप्सरसो यत्र तत्र गच्छन्ति गोप्रदाः ॥१०॥
</details>


<details open><summary>विश्वास-प्रस्तुतिः</summary>

प्रयच्छते यः कपिलां सवत्सां कांस्योपदोहां कनकाग्रशृङ्गीम्।  
यान्यान्हि कामानभिवाञ्छतेऽसौ तांस्तानवाप्नोत्यमलांश्च लोकान् ॥११॥
</details>

<details><summary>मूलम्</summary>

प्रयच्छते यः कपिलां सवत्सां कांस्योपदोहां कनकाग्रशृङ्गीम्।  
यान्यान्हि कामानभिवाञ्छतेऽसौ तांस्तानवाप्नोत्यमलांश्च लोकान् ॥११॥
</details>

यावद्वत्सस्य द्वौ पादौ शिरश्चैव प्रदृश्यते।  

<details open><summary>विश्वास-प्रस्तुतिः</summary>

तावद्गौः पृथिवी ज्ञेया यावद्गर्भं न मुञ्चति।  
तस्मिन्काले प्रदातव्या विधिना या मयोदिता ॥१२॥
</details>

<details><summary>मूलम्</summary>

तावद्गौः पृथिवी ज्ञेया यावद्गर्भं न मुञ्चति।  
तस्मिन्काले प्रदातव्या विधिना या मयोदिता ॥१२॥
</details>


<details open><summary>विश्वास-प्रस्तुतिः</summary>

अन्तरिक्षगतो वत्सो यावद्योन्यां प्रदृश्यते।  
आवद्गौः पृथिवी ज्ञेया यावद्गर्भं न मुञ्चति ॥१३॥
</details>

<details><summary>मूलम्</summary>

अन्तरिक्षगतो वत्सो यावद्योन्यां प्रदृश्यते।  
आवद्गौः पृथिवी ज्ञेया यावद्गर्भं न मुञ्चति ॥१३॥
</details>

यावन्ति तस्य रोमाणि तावद्वर्षाणि मानवः।  

<details open><summary>विश्वास-प्रस्तुतिः</summary>

हंसयुक्तेन यानेन युक्तेनाप्सरसां गणैः।  
गन्धर्वाप्सरसोद्गीतैः स्वर्गलोके महीयते ॥१४॥
</details>

<details><summary>मूलम्</summary>

हंसयुक्तेन यानेन युक्तेनाप्सरसां गणैः।  
गन्धर्वाप्सरसोद्गीतैः स्वर्गलोके महीयते ॥१४॥
</details>


<details open><summary>विश्वास-प्रस्तुतिः</summary>

तिलधेनुं प्रवक्ष्यामि यश्चास्या विधिरुत्तमः।  
सुवर्णनाभिं यः कृत्वा सुखूरं कृष्णमार्गणाम् ॥१५॥
</details>

<details><summary>मूलम्</summary>

तिलधेनुं प्रवक्ष्यामि यश्चास्या विधिरुत्तमः।  
सुवर्णनाभिं यः कृत्वा सुखूरं कृष्णमार्गणाम् ॥१५॥
</details>


<details open><summary>विश्वास-प्रस्तुतिः</summary>

कुतपप्रस्तरस्थां तु तिलां कृत्वा प्रयत्नतः।  
तिलैः प्रस्थादि तां दद्यात्सर्वरत्नैरलङ्कृताम् ॥१६॥
</details>

<details><summary>मूलम्</summary>

कुतपप्रस्तरस्थां तु तिलां कृत्वा प्रयत्नतः।  
तिलैः प्रस्थादि तां दद्यात्सर्वरत्नैरलङ्कृताम् ॥१६॥
</details>


<details open><summary>विश्वास-प्रस्तुतिः</summary>

ससमुद्रद्रुमा चैव सशैलवनकानना।  
चतुरन्ता भवेद्दत्ता पृथिवी नात्र संशयः ॥१७॥
</details>

<details><summary>मूलम्</summary>

ससमुद्रद्रुमा चैव सशैलवनकानना।  
चतुरन्ता भवेद्दत्ता पृथिवी नात्र संशयः ॥१७॥
</details>

कृष्णाजिने तिलां कृत्वा कृष्णां वा यदि वेतराम्।  
राजतेषु तु पात्रेषु कोणेषु मधुसर्पिषी।  

<details open><summary>विश्वास-प्रस्तुतिः</summary>

प्रीयतां धर्मराजेति यद्वा मनसि वर्तते।  
यावज्जीवकृतं पापं तेन दानेन पूयते ॥१८॥
</details>

<details><summary>मूलम्</summary>

प्रीयतां धर्मराजेति यद्वा मनसि वर्तते।  
यावज्जीवकृतं पापं तेन दानेन पूयते ॥१८॥
</details>

इति विष्णुधर्मेषु गोप्रदानमिश्रदानम्।  
