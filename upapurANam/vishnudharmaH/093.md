+++
title = "०९३"

+++
अथ त्रिनवतितमोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

इदं च शृणु भूपाल नश्यते दुर्विचिन्तितम्।  
येनोपायेन वै पुंसां योषितां वाप्यसंशयम् ॥१॥
</details>

<details><summary>मूलम्</summary>

इदं च शृणु भूपाल नश्यते दुर्विचिन्तितम्।  
येनोपायेन वै पुंसां योषितां वाप्यसंशयम् ॥१॥
</details>


<details open><summary>विश्वास-प्रस्तुतिः</summary>

परदारपरद्रव्यजीवहिंसादिके सदा।  
प्रवर्तते नृणां चित्तं तदेतदभिसंस्मरेत् ॥२॥
</details>

<details><summary>मूलम्</summary>

परदारपरद्रव्यजीवहिंसादिके सदा।  
प्रवर्तते नृणां चित्तं तदेतदभिसंस्मरेत् ॥२॥
</details>


<details open><summary>विश्वास-प्रस्तुतिः</summary>

विष्णवे विष्णवे नित्यं विष्णवे विष्णवे नमः।  
जिष्णवे जिष्णवे सर्वं जिष्णवे जिष्णवे नमः ॥३॥
</details>

<details><summary>मूलम्</summary>

विष्णवे विष्णवे नित्यं विष्णवे विष्णवे नमः।  
जिष्णवे जिष्णवे सर्वं जिष्णवे जिष्णवे नमः ॥३॥
</details>

नमामि विष्णुं बुद्धिस्थमहङ्कारगतं हरिम्।  

<details open><summary>विश्वास-प्रस्तुतिः</summary>

चित्तस्थमीशमव्यक्तमनन्तमपराजितम्।  
विष्णुमीड्यमशेषेशमनादिनिधनं विभुम् ॥४॥
</details>

<details><summary>मूलम्</summary>

चित्तस्थमीशमव्यक्तमनन्तमपराजितम्।  
विष्णुमीड्यमशेषेशमनादिनिधनं विभुम् ॥४॥
</details>


<details open><summary>विश्वास-प्रस्तुतिः</summary>

विष्णुश्चित्तगतो यन्मे विष्णुर्बुद्धिगतश्च यत्।  
यच्चाहङ्कारगो विष्णुर्यद्विष्णुर्मयि संस्थितः ॥५॥
</details>

<details><summary>मूलम्</summary>

विष्णुश्चित्तगतो यन्मे विष्णुर्बुद्धिगतश्च यत्।  
यच्चाहङ्कारगो विष्णुर्यद्विष्णुर्मयि संस्थितः ॥५॥
</details>


<details open><summary>विश्वास-प्रस्तुतिः</summary>

करोति कर्तृभूतोऽसौ स्थावरस्य चरस्य च।  
तत्पापं नाशमायातु तस्मिन्नेव विचिन्तिते ॥६॥
</details>

<details><summary>मूलम्</summary>

करोति कर्तृभूतोऽसौ स्थावरस्य चरस्य च।  
तत्पापं नाशमायातु तस्मिन्नेव विचिन्तिते ॥६॥
</details>


<details open><summary>विश्वास-प्रस्तुतिः</summary>

ध्यातो हरति यः पापं स्वप्ने दृष्टः शुभावहः।  
तमुपेन्द्रमहं विष्णुं प्रणतोऽर्तिहरं हरिम् ॥७॥
</details>

<details><summary>मूलम्</summary>

ध्यातो हरति यः पापं स्वप्ने दृष्टः शुभावहः।  
तमुपेन्द्रमहं विष्णुं प्रणतोऽर्तिहरं हरिम् ॥७॥
</details>


<details open><summary>विश्वास-प्रस्तुतिः</summary>

जगत्यस्मिन्निराधारे मज्जमाने तमस्यधः।  
हस्तावलम्बदं विष्णुं प्रणतोऽस्मि परात्परम् ॥८॥
</details>

<details><summary>मूलम्</summary>

जगत्यस्मिन्निराधारे मज्जमाने तमस्यधः।  
हस्तावलम्बदं विष्णुं प्रणतोऽस्मि परात्परम् ॥८॥
</details>


<details open><summary>विश्वास-प्रस्तुतिः</summary>

सर्वेश्वरेश्वर विभो परमात्मन्नधोक्षज।  
हृषीकेश हृषीकेश हृषीकेश नमोऽस्तु ते ॥९॥
</details>

<details><summary>मूलम्</summary>

सर्वेश्वरेश्वर विभो परमात्मन्नधोक्षज।  
हृषीकेश हृषीकेश हृषीकेश नमोऽस्तु ते ॥९॥
</details>


<details open><summary>विश्वास-प्रस्तुतिः</summary>

नृसिंहानन्त गोविन्द भूतभावन केशव।  
दुरुक्तं दुष्कृतं ध्यातं प्रशमाग्र्य नमोऽस्तु ते ॥१०॥
</details>

<details><summary>मूलम्</summary>

नृसिंहानन्त गोविन्द भूतभावन केशव।  
दुरुक्तं दुष्कृतं ध्यातं प्रशमाग्र्य नमोऽस्तु ते ॥१०॥
</details>


<details open><summary>विश्वास-प्रस्तुतिः</summary>

यन्मया चिन्तितं दुष्टं स्वचित्तवशवर्तिना।  
नरकावहमत्युग्रं तच्छमं नय केशव ॥११॥
</details>

<details><summary>मूलम्</summary>

यन्मया चिन्तितं दुष्टं स्वचित्तवशवर्तिना।  
नरकावहमत्युग्रं तच्छमं नय केशव ॥११॥
</details>


<details open><summary>विश्वास-प्रस्तुतिः</summary>

ब्रह्मण्यदेव गोविन्द परमार्थ परायण।  
जगन्नाथ जगद्धातः पापं प्रशमयाच्युत ॥१२॥
</details>

<details><summary>मूलम्</summary>

ब्रह्मण्यदेव गोविन्द परमार्थ परायण।  
जगन्नाथ जगद्धातः पापं प्रशमयाच्युत ॥१२॥
</details>


<details open><summary>विश्वास-प्रस्तुतिः</summary>

यच्चापराह्ने पूर्वाह्ने मध्याह्ने च तथा निशि।  
कायेन मनसा वाचा कृतं पापमजानता ॥१३॥
</details>

<details><summary>मूलम्</summary>

यच्चापराह्ने पूर्वाह्ने मध्याह्ने च तथा निशि।  
कायेन मनसा वाचा कृतं पापमजानता ॥१३॥
</details>


<details open><summary>विश्वास-प्रस्तुतिः</summary>

जानता वा हृषीकेश पुण्डरीकाक्ष माधव।  
नामत्रयोच्चारणतस्तत्प्रयातु मम क्षयम् ॥१४॥
</details>

<details><summary>मूलम्</summary>

जानता वा हृषीकेश पुण्डरीकाक्ष माधव।  
नामत्रयोच्चारणतस्तत्प्रयातु मम क्षयम् ॥१४॥
</details>


<details open><summary>विश्वास-प्रस्तुतिः</summary>

शारीरं मे हृषीकेश पुण्डरीकाक्ष मानसम्।  
पापं प्रशमयाद्य त्वं वाक्कृतं मम माधव ॥१५॥
</details>

<details><summary>मूलम्</summary>

शारीरं मे हृषीकेश पुण्डरीकाक्ष मानसम्।  
पापं प्रशमयाद्य त्वं वाक्कृतं मम माधव ॥१५॥
</details>


<details open><summary>विश्वास-प्रस्तुतिः</summary>

यद्व्रजन्यत्स्वपन्भुञ्जन्यदुत्तिष्ठन्यदास्थितः।  
कृतवांश्चापि यच्चाहं कायेन मनसा गिरा ॥१६॥
</details>

<details><summary>मूलम्</summary>

यद्व्रजन्यत्स्वपन्भुञ्जन्यदुत्तिष्ठन्यदास्थितः।  
कृतवांश्चापि यच्चाहं कायेन मनसा गिरा ॥१६॥
</details>


<details open><summary>विश्वास-प्रस्तुतिः</summary>

महत्स्वल्पमतिस्थूलं कुयोनिनरकावहम्।  
आतु प्रशमं सर्वं वासुदेवस्य कीर्तनात् ॥१७॥
</details>

<details><summary>मूलम्</summary>

महत्स्वल्पमतिस्थूलं कुयोनिनरकावहम्।  
आतु प्रशमं सर्वं वासुदेवस्य कीर्तनात् ॥१७॥
</details>


<details open><summary>विश्वास-प्रस्तुतिः</summary>

परं ब्रह्म परं धाम पवित्रं परमं च यत्।  
तस्मिन्सङ्कीर्तिते विष्णोः पदे पापं प्रणश्यतु ॥१८॥
</details>

<details><summary>मूलम्</summary>

परं ब्रह्म परं धाम पवित्रं परमं च यत्।  
तस्मिन्सङ्कीर्तिते विष्णोः पदे पापं प्रणश्यतु ॥१८॥
</details>


<details open><summary>विश्वास-प्रस्तुतिः</summary>

सूरयो यत्प्रवेक्ष्यन्ति ह्यपुनर्भवकाङ्क्षिणः।  
ममाखिलं दह त्वं हि तद्विष्णोः परमं पदम् ॥१९॥
</details>

<details><summary>मूलम्</summary>

सूरयो यत्प्रवेक्ष्यन्ति ह्यपुनर्भवकाङ्क्षिणः।  
ममाखिलं दह त्वं हि तद्विष्णोः परमं पदम् ॥१९॥
</details>


<details open><summary>विश्वास-प्रस्तुतिः</summary>

यत्प्राप्य न निन्वर्तन्ते गन्धस्पर्शादिवर्जितम्।  
पापं प्रणाशयत्वद्य तद्विष्णोः परमं पदम् ॥२०॥
</details>

<details><summary>मूलम्</summary>

यत्प्राप्य न निन्वर्तन्ते गन्धस्पर्शादिवर्जितम्।  
पापं प्रणाशयत्वद्य तद्विष्णोः परमं पदम् ॥२०॥
</details>


<details open><summary>विश्वास-प्रस्तुतिः</summary>

सदसद्यत्तथा व्यक्ताव्यक्तरूपमजाजरम्।  
प्रणमामि जगद्धाम तद्विष्णोः परमं पदम् ॥२१॥
</details>

<details><summary>मूलम्</summary>

सदसद्यत्तथा व्यक्ताव्यक्तरूपमजाजरम्।  
प्रणमामि जगद्धाम तद्विष्णोः परमं पदम् ॥२१॥
</details>

शारीरे मानसे चैव पापे वाग्जे च पार्थिव।  

<details open><summary>विश्वास-प्रस्तुतिः</summary>

कृते सम्यङ्नरो भक्त्या पठेच्छ्रद्धासमन्वितः।  
मुच्यते सर्वपापेभ्यः कृष्णनामप्रकीर्तनात् ॥२२॥
</details>

<details><summary>मूलम्</summary>

कृते सम्यङ्नरो भक्त्या पठेच्छ्रद्धासमन्वितः।  
मुच्यते सर्वपापेभ्यः कृष्णनामप्रकीर्तनात् ॥२२॥
</details>


<details open><summary>विश्वास-प्रस्तुतिः</summary>

उच्चार्यमाने चैतस्मिन्देवदेवस्य संस्तवे।  
विलयं पापमायाति भाण्डमाममिवाम्भसि ॥२३॥
</details>

<details><summary>मूलम्</summary>

उच्चार्यमाने चैतस्मिन्देवदेवस्य संस्तवे।  
विलयं पापमायाति भाण्डमाममिवाम्भसि ॥२३॥
</details>


<details open><summary>विश्वास-प्रस्तुतिः</summary>

तस्मात्सञ्चिन्तिते पापे समनन्तरमेव ते।  
जप्तव्यमेतत्पापस्य प्रशमाय महीपते ॥२४॥
</details>

<details><summary>मूलम्</summary>

तस्मात्सञ्चिन्तिते पापे समनन्तरमेव ते।  
जप्तव्यमेतत्पापस्य प्रशमाय महीपते ॥२४॥
</details>

इति विष्णुधर्मेषु द्वितीयः पापप्रशमनस्तवः।  
