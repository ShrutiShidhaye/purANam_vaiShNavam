+++
title = "०९५"

+++
पञ्चनवतितमोऽध्यायः।  
शतानीक उवाच।  

<details open><summary>विश्वास-प्रस्तुतिः</summary>

बहुशो भवता प्रोक्तं साम्प्रतं च यदीरितम्।  
श्रोतुमिच्छामि विप्रेन्द्रतद्विष्णोः परमं पदम् ॥१॥
</details>

<details><summary>मूलम्</summary>

बहुशो भवता प्रोक्तं साम्प्रतं च यदीरितम्।  
श्रोतुमिच्छामि विप्रेन्द्रतद्विष्णोः परमं पदम् ॥१॥
</details>


<details open><summary>विश्वास-प्रस्तुतिः</summary>

यत्स्वरूपं यदाधारं यत्प्रमाणं यदात्मकम्।  
सर्वधातुः पदं तन्मे श्रोतुमिच्छा प्रवर्तते ॥२॥
</details>

<details><summary>मूलम्</summary>

यत्स्वरूपं यदाधारं यत्प्रमाणं यदात्मकम्।  
सर्वधातुः पदं तन्मे श्रोतुमिच्छा प्रवर्तते ॥२॥
</details>

शौनक उवाच।  

<details open><summary>विश्वास-प्रस्तुतिः</summary>

साध्वेतद्भवता पृष्टं पृष्टमात्मज्ञानसमाश्रितम्।  
तत्कथ्यमानमेकाग्रः शृणु विष्णोः परं पदम् ॥३॥
</details>

<details><summary>मूलम्</summary>

साध्वेतद्भवता पृष्टं पृष्टमात्मज्ञानसमाश्रितम्।  
तत्कथ्यमानमेकाग्रः शृणु विष्णोः परं पदम् ॥३॥
</details>


<details open><summary>विश्वास-प्रस्तुतिः</summary>

यत्तद्ब्रह्म यतः सर्वं यद्सर्वं सर्वसंस्थितिः।  
अग्राह्यकमनिर्देश्यं तदेव भगवत्पदम् ॥४॥
</details>

<details><summary>मूलम्</summary>

यत्तद्ब्रह्म यतः सर्वं यद्सर्वं सर्वसंस्थितिः।  
अग्राह्यकमनिर्देश्यं तदेव भगवत्पदम् ॥४॥
</details>


<details open><summary>विश्वास-प्रस्तुतिः</summary>

तत्स्वरूपं च राजेन्द्रशृणुष्वेह समाहितः।  
विष्णोः पदस्याव्ययस्य ब्रह्मणो गदतो मम ॥५॥
</details>

<details><summary>मूलम्</summary>

तत्स्वरूपं च राजेन्द्रशृणुष्वेह समाहितः।  
विष्णोः पदस्याव्ययस्य ब्रह्मणो गदतो मम ॥५॥
</details>


<details open><summary>विश्वास-प्रस्तुतिः</summary>

प्रधानादिविशेषान्तं यदेतत्पठ्यते जगत्।  
चराचरस्य तस्याद्यं परं ब्रह्म विलक्षणम् ॥६॥
</details>

<details><summary>मूलम्</summary>

प्रधानादिविशेषान्तं यदेतत्पठ्यते जगत्।  
चराचरस्य तस्याद्यं परं ब्रह्म विलक्षणम् ॥६॥
</details>


<details open><summary>विश्वास-प्रस्तुतिः</summary>

जन्मस्वप्नादिरूपादिदुःखादिरहितं च यत्।  
नोपचर्यमनिर्देश्यं स्वप्रतिष्ठं च तत्परम् ॥७॥
</details>

<details><summary>मूलम्</summary>

जन्मस्वप्नादिरूपादिदुःखादिरहितं च यत्।  
नोपचर्यमनिर्देश्यं स्वप्रतिष्ठं च तत्परम् ॥७॥
</details>


<details open><summary>विश्वास-प्रस्तुतिः</summary>

क्षीणक्लेशास्तु संसारविमुक्तिपथमाश्रिताः।  
योगिनस्तत्प्रपश्यन्ति समर्था नैव चोदितुम् ॥८॥
</details>

<details><summary>मूलम्</summary>

क्षीणक्लेशास्तु संसारविमुक्तिपथमाश्रिताः।  
योगिनस्तत्प्रपश्यन्ति समर्था नैव चोदितुम् ॥८॥
</details>


<details open><summary>विश्वास-प्रस्तुतिः</summary>

तत्सर्वं सर्वभावस्थं विशेषेण विवर्जितम्।  
पश्यतामप्यनिर्देश्यं यतो वाग्विषये न तत् ॥९॥
</details>

<details><summary>मूलम्</summary>

तत्सर्वं सर्वभावस्थं विशेषेण विवर्जितम्।  
पश्यतामप्यनिर्देश्यं यतो वाग्विषये न तत् ॥९॥
</details>


<details open><summary>विश्वास-प्रस्तुतिः</summary>

कुर्वन्त्यालम्बनत्वेन यत्प्राप्त्यर्थं च देवताः।  
ब्रह्म प्रकाशते तेषां तद्वरेणैव सर्वगम् ॥१०॥
</details>

<details><summary>मूलम्</summary>

कुर्वन्त्यालम्बनत्वेन यत्प्राप्त्यर्थं च देवताः।  
ब्रह्म प्रकाशते तेषां तद्वरेणैव सर्वगम् ॥१०॥
</details>


<details open><summary>विश्वास-प्रस्तुतिः</summary>

प्रधानादिविशेषान्तं यत्रैतदखिलं जगत्।  
तस्यानन्तस्य कः शक्तः प्रमाणं गदितुं नरः ॥११॥
</details>

<details><summary>मूलम्</summary>

प्रधानादिविशेषान्तं यत्रैतदखिलं जगत्।  
तस्यानन्तस्य कः शक्तः प्रमाणं गदितुं नरः ॥११॥
</details>


<details open><summary>विश्वास-प्रस्तुतिः</summary>

सूक्ष्माणां तत्परं सूक्ष्मं स्थूलानां तन्महत्तरम्।  
सर्वव्याप्यपि राजेन्द्रदूरस्थं चान्तिके च तत् ॥१२॥
</details>

<details><summary>मूलम्</summary>

सूक्ष्माणां तत्परं सूक्ष्मं स्थूलानां तन्महत्तरम्।  
सर्वव्याप्यपि राजेन्द्रदूरस्थं चान्तिके च तत् ॥१२॥
</details>


<details open><summary>विश्वास-प्रस्तुतिः</summary>

पराङ्मुखानां गोविन्दे विषयाक्रान्तचेतसाम्।  
तेषां तत्परमं ब्रह्म दूराद्दूरतरे स्थितम् ॥१३॥
</details>

<details><summary>मूलम्</summary>

पराङ्मुखानां गोविन्दे विषयाक्रान्तचेतसाम्।  
तेषां तत्परमं ब्रह्म दूराद्दूरतरे स्थितम् ॥१३॥
</details>


<details open><summary>विश्वास-प्रस्तुतिः</summary>

न प्राप्नुवन्ति गच्छन्तो यतो जन्मायुतैरपि।  
संसाराध्वनि राजेन्द्रततो दूरतरे हि तत् ॥१४॥
</details>

<details><summary>मूलम्</summary>

न प्राप्नुवन्ति गच्छन्तो यतो जन्मायुतैरपि।  
संसाराध्वनि राजेन्द्रततो दूरतरे हि तत् ॥१४॥
</details>


<details open><summary>विश्वास-प्रस्तुतिः</summary>

तन्मयत्वेन गोविन्दे य नरा न्यस्तचेतसः।  
विषयत्यागिनस्तेषां विज्ञेयं च तदन्तिके ॥१५॥
</details>

<details><summary>मूलम्</summary>

तन्मयत्वेन गोविन्दे य नरा न्यस्तचेतसः।  
विषयत्यागिनस्तेषां विज्ञेयं च तदन्तिके ॥१५॥
</details>


<details open><summary>विश्वास-प्रस्तुतिः</summary>

सर्वतः पाणिपादान्तं सर्वतोऽक्षिशिरोमुखम्।  
सर्वतः श्रुतिमल्लोके सर्वमावृत्य तिष्ठति ॥१६॥
</details>

<details><summary>मूलम्</summary>

सर्वतः पाणिपादान्तं सर्वतोऽक्षिशिरोमुखम्।  
सर्वतः श्रुतिमल्लोके सर्वमावृत्य तिष्ठति ॥१६॥
</details>


<details open><summary>विश्वास-प्रस्तुतिः</summary>

सर्वेन्द्रियगुनाभासं सर्वेन्द्रियविवर्जितम्।  
असक्तं सर्वभृच्चैनन्निर्गुणं गुणभोक्तृ च ॥१७॥
</details>

<details><summary>मूलम्</summary>

सर्वेन्द्रियगुनाभासं सर्वेन्द्रियविवर्जितम्।  
असक्तं सर्वभृच्चैनन्निर्गुणं गुणभोक्तृ च ॥१७॥
</details>


<details open><summary>विश्वास-प्रस्तुतिः</summary>

अविभक्तं च भूतेषु विभक्तमिव च स्थितम्।  
भूतभर्तृ च तज्ज्ञेयं ग्रसिष्णु प्रभविष्णु च ॥१८॥
</details>

<details><summary>मूलम्</summary>

अविभक्तं च भूतेषु विभक्तमिव च स्थितम्।  
भूतभर्तृ च तज्ज्ञेयं ग्रसिष्णु प्रभविष्णु च ॥१८॥
</details>


<details open><summary>विश्वास-प्रस्तुतिः</summary>

ज्योतिषामपि तज्ज्योतिस्तमसः परमुच्यते।  
ज्ञानं ज्ञेयं ज्ञानगम्यं हृदि सर्वस्यधिष्ठितम् ॥१९॥
</details>

<details><summary>मूलम्</summary>

ज्योतिषामपि तज्ज्योतिस्तमसः परमुच्यते।  
ज्ञानं ज्ञेयं ज्ञानगम्यं हृदि सर्वस्यधिष्ठितम् ॥१९॥
</details>


<details open><summary>विश्वास-प्रस्तुतिः</summary>

तच्चाद्यो जगतामीशः परेशः परमेश्वरः।  
परापरस्वरूपेण विष्णुः सर्वहृदि स्थितः ॥२०॥
</details>

<details><summary>मूलम्</summary>

तच्चाद्यो जगतामीशः परेशः परमेश्वरः।  
परापरस्वरूपेण विष्णुः सर्वहृदि स्थितः ॥२०॥
</details>


<details open><summary>विश्वास-प्रस्तुतिः</summary>

यज्ञेशं यज्ञपुरुषं केचिदिच्छन्ति तत्परम्।  
केचिद्विष्णुं हरिं केचित्केचित्केशवसञ्ज्ञितम् ॥२१॥
</details>

<details><summary>मूलम्</summary>

यज्ञेशं यज्ञपुरुषं केचिदिच्छन्ति तत्परम्।  
केचिद्विष्णुं हरिं केचित्केचित्केशवसञ्ज्ञितम् ॥२१॥
</details>


<details open><summary>विश्वास-प्रस्तुतिः</summary>

केचिद्गोविन्दनामानं पुण्डरीकाक्षमच्युतम्।  
केचिज्जनार्दनं त्वन्ये वदन्ति पुरुषोत्तमम् ॥२२॥
</details>

<details><summary>मूलम्</summary>

केचिद्गोविन्दनामानं पुण्डरीकाक्षमच्युतम्।  
केचिज्जनार्दनं त्वन्ये वदन्ति पुरुषोत्तमम् ॥२२॥
</details>


<details open><summary>विश्वास-प्रस्तुतिः</summary>

केचिद्विरिञ्चिं ब्राह्मणमब्जयोनिं तथापरे।  
शर्वमीशमजं रुद्रंशूलिनं चापरे नृप ॥२३॥
</details>

<details><summary>मूलम्</summary>

केचिद्विरिञ्चिं ब्राह्मणमब्जयोनिं तथापरे।  
शर्वमीशमजं रुद्रंशूलिनं चापरे नृप ॥२३॥
</details>


<details open><summary>विश्वास-प्रस्तुतिः</summary>

वरुणं केचिदादित्यमिन्द्रमग्निमथापरे।  
यमं धनेशमपरे सोममन्ये प्रजापतिम् ॥२४॥
</details>

<details><summary>मूलम्</summary>

वरुणं केचिदादित्यमिन्द्रमग्निमथापरे।  
यमं धनेशमपरे सोममन्ये प्रजापतिम् ॥२४॥
</details>

हिरण्यगर्भं कपिलं क्षेत्रज्ञं कालमीश्वरम्।  

<details open><summary>विश्वास-प्रस्तुतिः</summary>

स्वभावमन्तरात्मानमात्मानं बुद्धिरूपिणम्।  
वदन्ति नामभिश्चान्यैरनामानमरूपिणम् ॥२५॥
</details>

<details><summary>मूलम्</summary>

स्वभावमन्तरात्मानमात्मानं बुद्धिरूपिणम्।  
वदन्ति नामभिश्चान्यैरनामानमरूपिणम् ॥२५॥
</details>


<details open><summary>विश्वास-प्रस्तुतिः</summary>

श्रूयतां तु नरव्याघ्र वेदवेदान्तनिश्चयः।  
यज्ञेशो यज्ञपुरुषो पुण्डरीकाक्षसञ्ज्ञितः ॥२६॥
</details>

<details><summary>मूलम्</summary>

श्रूयतां तु नरव्याघ्र वेदवेदान्तनिश्चयः।  
यज्ञेशो यज्ञपुरुषो पुण्डरीकाक्षसञ्ज्ञितः ॥२६॥
</details>


<details open><summary>विश्वास-प्रस्तुतिः</summary>

तद्विष्णोः परमं ब्रह्म यतो नावर्तते पुनः।  
स एव रुद्रश्चन्द्रोऽग्निः सूर्यो वैश्रवणो यमः ॥२७॥
</details>

<details><summary>मूलम्</summary>

तद्विष्णोः परमं ब्रह्म यतो नावर्तते पुनः।  
स एव रुद्रश्चन्द्रोऽग्निः सूर्यो वैश्रवणो यमः ॥२७॥
</details>


<details open><summary>विश्वास-प्रस्तुतिः</summary>

ब्रह्मा प्रजापतिः कालः स्वभावो बुद्धिरेव च।  
क्षेत्रज्ञाख्यस्तथैवान्याः सञ्ज्ञाभिः प्रोच्यते बुधैः ॥२८॥
</details>

<details><summary>मूलम्</summary>

ब्रह्मा प्रजापतिः कालः स्वभावो बुद्धिरेव च।  
क्षेत्रज्ञाख्यस्तथैवान्याः सञ्ज्ञाभिः प्रोच्यते बुधैः ॥२८॥
</details>


<details open><summary>विश्वास-प्रस्तुतिः</summary>

सञ्ज्ञा तु तस्य नैवास्ति न रूपं नापि कल्पना।  
स सर्वभूतानुगतः परमात्मा सनातनः ॥२९॥
</details>

<details><summary>मूलम्</summary>

सञ्ज्ञा तु तस्य नैवास्ति न रूपं नापि कल्पना।  
स सर्वभूतानुगतः परमात्मा सनातनः ॥२९॥
</details>

इति विष्णुधर्मेषु परमपदाख्यानम्।  
