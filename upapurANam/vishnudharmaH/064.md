+++
title = "०६४"

+++
अथ चतुष्षष्टितमोऽध्यायः।  
शौनक उवाच।  

<details open><summary>विश्वास-प्रस्तुतिः</summary>

एतान्धर्माञ्जगन्नाथः पाण्डुपुत्राय पृच्छते।  
जगाद पुरुषव्याघ्र किमन्यच्छ्रोतुमिच्छसि ॥१॥
</details>

<details><summary>मूलम्</summary>

एतान्धर्माञ्जगन्नाथः पाण्डुपुत्राय पृच्छते।  
जगाद पुरुषव्याघ्र किमन्यच्छ्रोतुमिच्छसि ॥१॥
</details>

शतानीक उवाच।  

<details open><summary>विश्वास-प्रस्तुतिः</summary>

भगवन्वहतां भक्तिं देवदेवे जनार्दने।  
यत्फलं कथितं तज्ज्ञैस्तन्मे विस्तरतो वद ॥२॥
</details>

<details><summary>मूलम्</summary>

भगवन्वहतां भक्तिं देवदेवे जनार्दने।  
यत्फलं कथितं तज्ज्ञैस्तन्मे विस्तरतो वद ॥२॥
</details>

शौनक उवाच।  

<details open><summary>विश्वास-प्रस्तुतिः</summary>

यत्फलं वहतां भक्तिमच्युते भवति प्रभो।  
न तद्वर्णयितुं शक्यं हरिः सर्वेप्सितप्रदः ॥३॥
</details>

<details><summary>मूलम्</summary>

यत्फलं वहतां भक्तिमच्युते भवति प्रभो।  
न तद्वर्णयितुं शक्यं हरिः सर्वेप्सितप्रदः ॥३॥
</details>


<details open><summary>विश्वास-प्रस्तुतिः</summary>

यादृक् सत्त्वं मनुष्याणां तादृगाराध्य केशवम्।  
फलमिच्छन्ति तादृच्च लभ्यते तैर्नरेश्वर ॥४॥
</details>

<details><summary>मूलम्</summary>

यादृक् सत्त्वं मनुष्याणां तादृगाराध्य केशवम्।  
फलमिच्छन्ति तादृच्च लभ्यते तैर्नरेश्वर ॥४॥
</details>


<details open><summary>विश्वास-प्रस्तुतिः</summary>

मुक्तिकामा नरा मुक्तिं स्वर्गं देवत्वमीप्सवः।  
गन्धर्वयक्षसिद्धानां वृण्वन्त्यन्ये सलोकताम् ॥५॥
</details>

<details><summary>मूलम्</summary>

मुक्तिकामा नरा मुक्तिं स्वर्गं देवत्वमीप्सवः।  
गन्धर्वयक्षसिद्धानां वृण्वन्त्यन्ये सलोकताम् ॥५॥
</details>


<details open><summary>विश्वास-प्रस्तुतिः</summary>

वर्षेष्वभीप्सवो विष्णुं पातालेषु तथापरे।  
भोगानभीप्सवो विष्णुं तोषयन्ति नराधिप ॥६॥
</details>

<details><summary>मूलम्</summary>

वर्षेष्वभीप्सवो विष्णुं पातालेषु तथापरे।  
भोगानभीप्सवो विष्णुं तोषयन्ति नराधिप ॥६॥
</details>


<details open><summary>विश्वास-प्रस्तुतिः</summary>

तथापरे नरैश्वर्यमारोग्यं गुणवद्भुवि।  
प्रार्थयन्त्यच्युतं देवमाराध्य जगतो गतिम् ॥७॥
</details>

<details><summary>मूलम्</summary>

तथापरे नरैश्वर्यमारोग्यं गुणवद्भुवि।  
प्रार्थयन्त्यच्युतं देवमाराध्य जगतो गतिम् ॥७॥
</details>


<details open><summary>विश्वास-प्रस्तुतिः</summary>

धर्मोपदेशादचलां वहन्भक्तिं जनार्दने।  
सशरीरो गतः स्वर्गं धर्मपुत्रो युधिष्ठिरः ॥८॥
</details>

<details><summary>मूलम्</summary>

धर्मोपदेशादचलां वहन्भक्तिं जनार्दने।  
सशरीरो गतः स्वर्गं धर्मपुत्रो युधिष्ठिरः ॥८॥
</details>


<details open><summary>विश्वास-प्रस्तुतिः</summary>

तथैव जनकः कृष्णे विनिवेश्य स्वमानसम्।  
अवाप परमां सिद्धिं वसुः प्रायात्त्रिपिष्टपम् ॥९॥
</details>

<details><summary>मूलम्</summary>

तथैव जनकः कृष्णे विनिवेश्य स्वमानसम्।  
अवाप परमां सिद्धिं वसुः प्रायात्त्रिपिष्टपम् ॥९॥
</details>


<details open><summary>विश्वास-प्रस्तुतिः</summary>

अन्ये च ये ये मुनयो ये ये च वसुधाधिपाः।  
अवापुरतुलान्कामांस्ते ते सन्तोष्य केशवम् ॥१०॥
</details>

<details><summary>मूलम्</summary>

अन्ये च ये ये मुनयो ये ये च वसुधाधिपाः।  
अवापुरतुलान्कामांस्ते ते सन्तोष्य केशवम् ॥१०॥
</details>


<details open><summary>विश्वास-प्रस्तुतिः</summary>

अनाराध्य जगन्नाथं सर्वपापहरं हरिम्।  
सद्गतिः केन सम्प्राप्ता भोगाश्चापि मनोरमाः ॥११॥
</details>

<details><summary>मूलम्</summary>

अनाराध्य जगन्नाथं सर्वपापहरं हरिम्।  
सद्गतिः केन सम्प्राप्ता भोगाश्चापि मनोरमाः ॥११॥
</details>


<details open><summary>विश्वास-प्रस्तुतिः</summary>

द्रौणिब्रह्मास्त्रनिर्दग्धस्तव राजन्पितामहः।  
विष्णोः कार्यमनुष्यस्य दर्शनादुत्थितः पुनः ॥१२॥
</details>

<details><summary>मूलम्</summary>

द्रौणिब्रह्मास्त्रनिर्दग्धस्तव राजन्पितामहः।  
विष्णोः कार्यमनुष्यस्य दर्शनादुत्थितः पुनः ॥१२॥
</details>


<details open><summary>विश्वास-प्रस्तुतिः</summary>

नामसङ्कीर्तनाद्यस्य पापमन्यैरुपद्रवैः।  
समं विनाशमायाति देवः कोऽभ्यधिकस्ततः ॥१३॥
</details>

<details><summary>मूलम्</summary>

नामसङ्कीर्तनाद्यस्य पापमन्यैरुपद्रवैः।  
समं विनाशमायाति देवः कोऽभ्यधिकस्ततः ॥१३॥
</details>


<details open><summary>विश्वास-प्रस्तुतिः</summary>

राष्ट्रस्य शरणं राजा पितरौ बालकस्य च।  
धर्मः समस्तमर्त्यानां सर्वस्य शरणं हरिः ॥१४॥
</details>

<details><summary>मूलम्</summary>

राष्ट्रस्य शरणं राजा पितरौ बालकस्य च।  
धर्मः समस्तमर्त्यानां सर्वस्य शरणं हरिः ॥१४॥
</details>


<details open><summary>विश्वास-प्रस्तुतिः</summary>

मुक्तिहेतुमनाद्यन्तमजमक्षयमच्युतम्।  
नमस्यन्सर्वलोकस्य नमस्यो जायते नरः ॥१५॥
</details>

<details><summary>मूलम्</summary>

मुक्तिहेतुमनाद्यन्तमजमक्षयमच्युतम्।  
नमस्यन्सर्वलोकस्य नमस्यो जायते नरः ॥१५॥
</details>


<details open><summary>विश्वास-प्रस्तुतिः</summary>

न हि तस्य गुणाः सर्वे सर्वैर्मुनिगणैरपि।  
वक्तुं शक्या वियुक्तस्य सत्त्वाद्यैरखिलैर्गुणैः ॥१६॥
</details>

<details><summary>मूलम्</summary>

न हि तस्य गुणाः सर्वे सर्वैर्मुनिगणैरपि।  
वक्तुं शक्या वियुक्तस्य सत्त्वाद्यैरखिलैर्गुणैः ॥१६॥
</details>

शतानीक उवाच।  

<details open><summary>विश्वास-प्रस्तुतिः</summary>

श्रुतं मया यथा पूर्वमार्यको मे युधिष्ठिरः।  
सशरीरो गतः स्वर्गं जितमात्मीयकर्मभिः ॥१७॥
</details>

<details><summary>मूलम्</summary>

श्रुतं मया यथा पूर्वमार्यको मे युधिष्ठिरः।  
सशरीरो गतः स्वर्गं जितमात्मीयकर्मभिः ॥१७॥
</details>


<details open><summary>विश्वास-प्रस्तुतिः</summary>

यत्त्वेतद्भगवानाह स यथा पाण्डुपूर्वजः।  
धर्मोपदेशाद्गोविन्दमाराधयत तद्वद ॥१८॥
</details>

<details><summary>मूलम्</summary>

यत्त्वेतद्भगवानाह स यथा पाण्डुपूर्वजः।  
धर्मोपदेशाद्गोविन्दमाराधयत तद्वद ॥१८॥
</details>

शौनक उवाच।  

<details open><summary>विश्वास-प्रस्तुतिः</summary>

पुरा शासति धर्मज्ञे धर्मपुत्रे युधिष्ठिरे।  
तस्यैव वैश्वदेवान्ते चण्डालोऽभ्यागमत्किल ॥१९॥
</details>

<details><summary>मूलम्</summary>

पुरा शासति धर्मज्ञे धर्मपुत्रे युधिष्ठिरे।  
तस्यैव वैश्वदेवान्ते चण्डालोऽभ्यागमत्किल ॥१९॥
</details>


<details open><summary>विश्वास-प्रस्तुतिः</summary>

समुपेत्य गृहं तस्य धर्मपुत्रस्य विस्मितः।  
उवाच श्वपचो द्वाःस्थं प्रश्रयावनतस्थितः ॥२०॥
</details>

<details><summary>मूलम्</summary>

समुपेत्य गृहं तस्य धर्मपुत्रस्य विस्मितः।  
उवाच श्वपचो द्वाःस्थं प्रश्रयावनतस्थितः ॥२०॥
</details>

चण्डाल उवाच।  

<details open><summary>विश्वास-प्रस्तुतिः</summary>

कस्यैतद्भवनं दिव्यं मणिरत्नविभूषितम्।  
शुद्धस्फटिकसोपानं मणिकाञ्चनतोरणम् ॥२१॥
</details>

<details><summary>मूलम्</summary>

कस्यैतद्भवनं दिव्यं मणिरत्नविभूषितम्।  
शुद्धस्फटिकसोपानं मणिकाञ्चनतोरणम् ॥२१॥
</details>

प्रतीहार उवाच।  

<details open><summary>विश्वास-प्रस्तुतिः</summary>

अष्टाशीतिसहस्राणि ब्राह्मणानां दिने दिने।  
युधिष्ठिरमृते भूपं भुञ्जते कस्य वेश्मनि ॥२२॥
</details>

<details><summary>मूलम्</summary>

अष्टाशीतिसहस्राणि ब्राह्मणानां दिने दिने।  
युधिष्ठिरमृते भूपं भुञ्जते कस्य वेश्मनि ॥२२॥
</details>


<details open><summary>विश्वास-प्रस्तुतिः</summary>

कथमेतन्न जानीषे चन्द्रबिम्बमिवापरम्।  
युधिष्ठिरस्य भवनं देवराजगृहोपमम् ॥२३॥
</details>

<details><summary>मूलम्</summary>

कथमेतन्न जानीषे चन्द्रबिम्बमिवापरम्।  
युधिष्ठिरस्य भवनं देवराजगृहोपमम् ॥२३॥
</details>

चण्डाल उवाच।  

<details open><summary>विश्वास-प्रस्तुतिः</summary>

अबलस्य बलं राजा बालस्य रुदितं बलम्।  
बलं मूर्खस्य वै मौनं तस्करस्यानृतं बलम् ॥२४॥
</details>

<details><summary>मूलम्</summary>

अबलस्य बलं राजा बालस्य रुदितं बलम्।  
बलं मूर्खस्य वै मौनं तस्करस्यानृतं बलम् ॥२४॥
</details>


<details open><summary>विश्वास-प्रस्तुतिः</summary>

गच्छ जल्प स्वराजानं प्रतीहार वचो मम।  
दुःखार्तः कार्यवान्राजंश्चण्डालो द्वारि तिष्ठति ॥२५॥
</details>

<details><summary>मूलम्</summary>

गच्छ जल्प स्वराजानं प्रतीहार वचो मम।  
दुःखार्तः कार्यवान्राजंश्चण्डालो द्वारि तिष्ठति ॥२५॥
</details>

केनापि हेतुमात्रेण भवन्तं दुष्टमागतः।  

<details open><summary>विश्वास-प्रस्तुतिः</summary>

इत्युक्तो धर्मराजस्य प्रतीहारो यथोदितम्।  
निवेदयामास तथा धर्मराजोऽब्रवीदिदम् ॥२६॥
</details>

<details><summary>मूलम्</summary>

इत्युक्तो धर्मराजस्य प्रतीहारो यथोदितम्।  
निवेदयामास तथा धर्मराजोऽब्रवीदिदम् ॥२६॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

किं रूपं कीदृशं शीलं कोऽस्यार्थः किं प्रयोजनम्।  
ब्रूहि द्वाःस्थ यथावन्मे नरस्तिष्ठति कीदृशः ॥२७॥
</details>

<details><summary>मूलम्</summary>

किं रूपं कीदृशं शीलं कोऽस्यार्थः किं प्रयोजनम्।  
ब्रूहि द्वाःस्थ यथावन्मे नरस्तिष्ठति कीदृशः ॥२७॥
</details>

प्रतीहार उवाच।  

<details open><summary>विश्वास-प्रस्तुतिः</summary>

काककोकिलकृष्णाङ्गो भग्ननासारुणेक्षणः।  
यवमध्यः कृशग्रीवो वक्रपादो महाहनुः ॥२८॥
</details>

<details><summary>मूलम्</summary>

काककोकिलकृष्णाङ्गो भग्ननासारुणेक्षणः।  
यवमध्यः कृशग्रीवो वक्रपादो महाहनुः ॥२८॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

ब्रूहि गच्छ दुराचारं चण्डालं पापकर्मिणम्।  
देवकार्यस्य वेलायां दुतस्त्वं प्रत्युपस्थितः ॥२९॥
</details>

<details><summary>मूलम्</summary>

ब्रूहि गच्छ दुराचारं चण्डालं पापकर्मिणम्।  
देवकार्यस्य वेलायां दुतस्त्वं प्रत्युपस्थितः ॥२९॥
</details>


<details open><summary>विश्वास-प्रस्तुतिः</summary>

चण्डालपतितौ दृष्ट्वा नरः पश्येत भास्करम्।  
स्नातस्त्वेतावथालोक्य सचैलस्नानमर्हति ॥३०॥
</details>

<details><summary>मूलम्</summary>

चण्डालपतितौ दृष्ट्वा नरः पश्येत भास्करम्।  
स्नातस्त्वेतावथालोक्य सचैलस्नानमर्हति ॥३०॥
</details>


<details open><summary>विश्वास-प्रस्तुतिः</summary>

इत्याज्ञप्ते तथोक्तस्तु चण्डालस्तेन वै ततः।  
प्रत्युवाच प्रतीहारमीषन्मन्युपरिप्लुतः ॥३१॥
</details>

<details><summary>मूलम्</summary>

इत्याज्ञप्ते तथोक्तस्तु चण्डालस्तेन वै ततः।  
प्रत्युवाच प्रतीहारमीषन्मन्युपरिप्लुतः ॥३१॥
</details>

चण्डाल उवाच।  

<details open><summary>विश्वास-प्रस्तुतिः</summary>

किं देवकार्येण नराधिपस्य कृत्वा हि मन्युं विषयस्थितानाम्।  
तद्देवकार्यं स च यज्ञहोमो यदश्रुपाता न पतन्ति राष्ट्रे ॥३२॥
</details>

<details><summary>मूलम्</summary>

किं देवकार्येण नराधिपस्य कृत्वा हि मन्युं विषयस्थितानाम्।  
तद्देवकार्यं स च यज्ञहोमो यदश्रुपाता न पतन्ति राष्ट्रे ॥३२॥
</details>

इदं वचनमव्यग्रं प्रतीहार त्वरा मम।  
निवेदय स्वराजेन्द्रंयथेष्टं स करोतु वै।  
इत्युक्तः सत्वरं गत्वा धर्मराजं तथा तथं।  
कथयामास तत्सर्वं चाण्डालेन यदीरितम्।  
सुशोभनमिदं वाक्यं न भवेदन्त्यजातिषु।  
चिन्तयित्वा ततो राजा निर्जगाम युधिष्ठिरः।  

<details open><summary>विश्वास-प्रस्तुतिः</summary>

इत्येतद्वचनं श्रुत्वा निर्जगाम युधिष्ठिरः।  
प्रत्युवाच च चण्डालमीषन्कोपसमन्वितः ॥३३॥
</details>

<details><summary>मूलम्</summary>

इत्येतद्वचनं श्रुत्वा निर्जगाम युधिष्ठिरः।  
प्रत्युवाच च चण्डालमीषन्कोपसमन्वितः ॥३३॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

कुतस्ते भयमुत्पन्नं येन त्वं गृहमागतः।  
आवाधाकारणं सर्वं यथावत्कथयस्व मे ॥३४॥
</details>

<details><summary>मूलम्</summary>

कुतस्ते भयमुत्पन्नं येन त्वं गृहमागतः।  
आवाधाकारणं सर्वं यथावत्कथयस्व मे ॥३४॥
</details>


<details open><summary>विश्वास-प्रस्तुतिः</summary>

तदहं ते प्रतिज्ञाय चण्डकर्मकरक्षणम्।  
अपास्य देवकार्यार्थं प्रविश्याम्यन्तरं पुनः ॥३५॥
</details>

<details><summary>मूलम्</summary>

तदहं ते प्रतिज्ञाय चण्डकर्मकरक्षणम्।  
अपास्य देवकार्यार्थं प्रविश्याम्यन्तरं पुनः ॥३५॥
</details>

चण्डाल उवाच।  

<details open><summary>विश्वास-प्रस्तुतिः</summary>

न भुञ्जते ब्राह्मणा मे सर्वाश्चोद्विजते जनः।  
प्राणिहिंसा च नो वृत्तिर्देव पुष्णाति मेऽनृतम् ॥३६॥
</details>

<details><summary>मूलम्</summary>

न भुञ्जते ब्राह्मणा मे सर्वाश्चोद्विजते जनः।  
प्राणिहिंसा च नो वृत्तिर्देव पुष्णाति मेऽनृतम् ॥३६॥
</details>


<details open><summary>विश्वास-प्रस्तुतिः</summary>

अनेकजन्मसाहस्रीं प्राप्य संसारपद्धतिम्।  
मानुष्ये कुत्सितां जातिमापन्नो मुषितोऽस्मि भोः ॥३७॥
</details>

<details><summary>मूलम्</summary>

अनेकजन्मसाहस्रीं प्राप्य संसारपद्धतिम्।  
मानुष्ये कुत्सितां जातिमापन्नो मुषितोऽस्मि भोः ॥३७॥
</details>


<details open><summary>विश्वास-प्रस्तुतिः</summary>

कर्मभूमिमिमां राजन्प्रार्थयन्ति दिवौकसः।  
तां सम्प्राप्य वृथाजन्मा मुष्टोऽस्मि कुरुसत्तम ॥३८॥
</details>

<details><summary>मूलम्</summary>

कर्मभूमिमिमां राजन्प्रार्थयन्ति दिवौकसः।  
तां सम्प्राप्य वृथाजन्मा मुष्टोऽस्मि कुरुसत्तम ॥३८॥
</details>


<details open><summary>विश्वास-प्रस्तुतिः</summary>

दुःखे दुःखाधिकान्पश्येत्सुखे पश्येत्सुखाधिकान्।  
आत्मानं शोकहर्षाभ्यां शत्रुभ्यामिव नार्पयेत् ॥३९॥
</details>

<details><summary>मूलम्</summary>

दुःखे दुःखाधिकान्पश्येत्सुखे पश्येत्सुखाधिकान्।  
आत्मानं शोकहर्षाभ्यां शत्रुभ्यामिव नार्पयेत् ॥३९॥
</details>


<details open><summary>विश्वास-प्रस्तुतिः</summary>

सोऽहमिच्छामि विज्ञातुमतिदुष्कृतकर्मकृत्।  
वक्तुमर्हसि धर्मज्ञ कः पापिष्ठतरो मया ॥४०॥
</details>

<details><summary>मूलम्</summary>

सोऽहमिच्छामि विज्ञातुमतिदुष्कृतकर्मकृत्।  
वक्तुमर्हसि धर्मज्ञ कः पापिष्ठतरो मया ॥४०॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

आनमुपरि श्रान्तं ब्राह्मणं गृहमागतम्।  
अनर्चयित्वा यो भुङ्क्ते स पापिष्ठतरस्त्वया ॥४१॥
</details>

<details><summary>मूलम्</summary>

आनमुपरि श्रान्तं ब्राह्मणं गृहमागतम्।  
अनर्चयित्वा यो भुङ्क्ते स पापिष्ठतरस्त्वया ॥४१॥
</details>


<details open><summary>विश्वास-प्रस्तुतिः</summary>

मातरं पितरं चैव विकलं नेत्रदुर्बलम्।  
यो नाभ्युद्धरते पुत्रः स पापिष्ठतरस्त्वया ॥४२॥
</details>

<details><summary>मूलम्</summary>

मातरं पितरं चैव विकलं नेत्रदुर्बलम्।  
यो नाभ्युद्धरते पुत्रः स पापिष्ठतरस्त्वया ॥४२॥
</details>


<details open><summary>विश्वास-प्रस्तुतिः</summary>

गोधनस्य तृषार्तस्य जलार्थं परिधावतः।  
विघ्नमाचरते यस्तु स पापिष्ठतरस्त्वया ॥४३॥
</details>

<details><summary>मूलम्</summary>

गोधनस्य तृषार्तस्य जलार्थं परिधावतः।  
विघ्नमाचरते यस्तु स पापिष्ठतरस्त्वया ॥४३॥
</details>


<details open><summary>विश्वास-प्रस्तुतिः</summary>

विवाहयित्वा यः कन्यां कुलजां शीलमण्डनाम्।  
विना त्यजति दोषेण स पापिष्ठतरस्त्वया ॥४४॥
</details>

<details><summary>मूलम्</summary>

विवाहयित्वा यः कन्यां कुलजां शीलमण्डनाम्।  
विना त्यजति दोषेण स पापिष्ठतरस्त्वया ॥४४॥
</details>


<details open><summary>विश्वास-प्रस्तुतिः</summary>

आशाकारस्त्वदाता यो दातुश्च प्रतिषेधकः।  
दत्तं च यः कीर्तयति स पापिष्ठतरस्त्वया ॥४५॥
</details>

<details><summary>मूलम्</summary>

आशाकारस्त्वदाता यो दातुश्च प्रतिषेधकः।  
दत्तं च यः कीर्तयति स पापिष्ठतरस्त्वया ॥४५॥
</details>


<details open><summary>विश्वास-प्रस्तुतिः</summary>

बहुभृत्यैर्दरिद्रैश्च धनं सन्तं द्विजोत्तमैः।  
याचितो न प्रयच्छेद्यः स पापिष्ठतरस्त्वया ॥४६॥
</details>

<details><summary>मूलम्</summary>

बहुभृत्यैर्दरिद्रैश्च धनं सन्तं द्विजोत्तमैः।  
याचितो न प्रयच्छेद्यः स पापिष्ठतरस्त्वया ॥४६॥
</details>


<details open><summary>विश्वास-प्रस्तुतिः</summary>

ब्राह्मणः क्षत्रियो वापि वैश्यः शूद्रोऽपि वा नरः।  
स्वधर्मं सन्त्यजेद्यस्तु स पापिष्ठतरस्त्वया ॥४७॥
</details>

<details><summary>मूलम्</summary>

ब्राह्मणः क्षत्रियो वापि वैश्यः शूद्रोऽपि वा नरः।  
स्वधर्मं सन्त्यजेद्यस्तु स पापिष्ठतरस्त्वया ॥४७॥
</details>

चण्डाल उवाच।  

<details open><summary>विश्वास-प्रस्तुतिः</summary>

कृतार्थोऽहं गमिष्यामि यशोधर्ममवाप्नुहि।  
तुष्टोऽस्म्यहं स्वया योन्या मत्तः प्रोक्तास्त्वयाधमाः ॥४८॥
</details>

<details><summary>मूलम्</summary>

कृतार्थोऽहं गमिष्यामि यशोधर्ममवाप्नुहि।  
तुष्टोऽस्म्यहं स्वया योन्या मत्तः प्रोक्तास्त्वयाधमाः ॥४८॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

देवतानामृषीणां च पितॄणां च कृतं मया।  
साम्प्रतं देशकालोऽयं त्वमेवात्र भवातिथिः ॥४९॥
</details>

<details><summary>मूलम्</summary>

देवतानामृषीणां च पितॄणां च कृतं मया।  
साम्प्रतं देशकालोऽयं त्वमेवात्र भवातिथिः ॥४९॥
</details>

चण्डाल उवाच।  

<details open><summary>विश्वास-प्रस्तुतिः</summary>

चण्डालोऽहं महाराज पतितो लोकवर्जितः।  
कथं निहीनो वर्णेभ्यो भोक्ष्यामि भवतो गृहे ॥५०॥
</details>

<details><summary>मूलम्</summary>

चण्डालोऽहं महाराज पतितो लोकवर्जितः।  
कथं निहीनो वर्णेभ्यो भोक्ष्यामि भवतो गृहे ॥५०॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

चण्डालो भव पापो वा शत्रुर्वा पितृघातकः।  
देशकालाभ्युपेतं त्वां भरणीयं हि वेद्म्यहम् ॥५१॥
</details>

<details><summary>मूलम्</summary>

चण्डालो भव पापो वा शत्रुर्वा पितृघातकः।  
देशकालाभ्युपेतं त्वां भरणीयं हि वेद्म्यहम् ॥५१॥
</details>

चण्डाल उवाच।  

<details open><summary>विश्वास-प्रस्तुतिः</summary>

दशसूनासमं चक्रं दशचक्रसमो ध्वजः।  
दशध्वजसमा वेश्या दशवेश्यासमो नृपः ॥५२॥
</details>

<details><summary>मूलम्</summary>

दशसूनासमं चक्रं दशचक्रसमो ध्वजः।  
दशध्वजसमा वेश्या दशवेश्यासमो नृपः ॥५२॥
</details>


<details open><summary>विश्वास-प्रस्तुतिः</summary>

दश सूनासहस्राणि कुरुते यो हि सौनिकः।  
तेन तुल्यः स्मृतो राजा घोरस्तस्य प्रतिग्रहः ॥५३॥
</details>

<details><summary>मूलम्</summary>

दश सूनासहस्राणि कुरुते यो हि सौनिकः।  
तेन तुल्यः स्मृतो राजा घोरस्तस्य प्रतिग्रहः ॥५३॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

नानागोत्रादिचरणा भुञ्जते ब्राह्मणा मम।  
न ते वदन्ति वाग्दुष्टं यथैतत्कीर्तितं त्वया ॥५४॥
</details>

<details><summary>मूलम्</summary>

नानागोत्रादिचरणा भुञ्जते ब्राह्मणा मम।  
न ते वदन्ति वाग्दुष्टं यथैतत्कीर्तितं त्वया ॥५४॥
</details>

चण्डाल उवाच।  

<details open><summary>विश्वास-प्रस्तुतिः</summary>

लोभात्मानो न जानीयुर्ब्राह्मणा राजकिल्बिषम्।  
वरं स्वमांसमत्तव्यं न तु राजप्रतिग्रहम् ॥५५॥
</details>

<details><summary>मूलम्</summary>

लोभात्मानो न जानीयुर्ब्राह्मणा राजकिल्बिषम्।  
वरं स्वमांसमत्तव्यं न तु राजप्रतिग्रहम् ॥५५॥
</details>


<details open><summary>विश्वास-प्रस्तुतिः</summary>

राजकिल्बिषदग्धानां ब्राह्मणानां युधिष्ठिर।  
छिन्नानामिव बीजानां पुनर्जन्म न विद्यते ॥५६॥
</details>

<details><summary>मूलम्</summary>

राजकिल्बिषदग्धानां ब्राह्मणानां युधिष्ठिर।  
छिन्नानामिव बीजानां पुनर्जन्म न विद्यते ॥५६॥
</details>


<details open><summary>विश्वास-प्रस्तुतिः</summary>

राजप्रतिग्रहो घोरो मध्वास्वादो विषोपमः।  
बुधेन प्रतिहर्तव्यः स्वमांसस्येव भक्षणम् ॥५७॥
</details>

<details><summary>मूलम्</summary>

राजप्रतिग्रहो घोरो मध्वास्वादो विषोपमः।  
बुधेन प्रतिहर्तव्यः स्वमांसस्येव भक्षणम् ॥५७॥
</details>


<details open><summary>विश्वास-प्रस्तुतिः</summary>

अधीत्य चतुरो वेदान्सर्वशास्त्रार्थतत्त्ववित्।  
नरेन्द्रभवने भुङ्क्त्वा विष्ठायां जायते कृमिः ॥५८॥
</details>

<details><summary>मूलम्</summary>

अधीत्य चतुरो वेदान्सर्वशास्त्रार्थतत्त्ववित्।  
नरेन्द्रभवने भुङ्क्त्वा विष्ठायां जायते कृमिः ॥५८॥
</details>

युधिष्ठिर उवाच।  
निन्दसे सर्वराजानो न चात्मानं प्रशंससि।  
धैर्यवानात्मनोऽनिन्द्यो नाश्वासार्थं च पृच्छसि।  
विमुक्तक्रोधहर्शश्च कोऽप्यत्र प्रतिभासि नः।  
अनिन्द्यो निन्द्यरूपेण महात्मा त्वं हि मे मतः।  
को भवान्ब्रूहि सत्यं मे किमर्थमिह चागतः।  

<details open><summary>विश्वास-प्रस्तुतिः</summary>

भवानुपेन्द्रः\! शक्रो वा शर्वो वा त्वं पिनाकधृक्।  
अथवा निन्द्यरूपेण पिता नस्त्वमिहागतः ॥५९॥
</details>

<details><summary>मूलम्</summary>

भवानुपेन्द्रः\! शक्रो वा शर्वो वा त्वं पिनाकधृक्।  
अथवा निन्द्यरूपेण पिता नस्त्वमिहागतः ॥५९॥
</details>

धर्म उवाच।  

<details open><summary>विश्वास-प्रस्तुतिः</summary>

ज्ञातोऽस्मि पृथिवीपाल तुष्टश्च तव दर्शनात्।  
नन्दन्तु भूमिभागास्ते येषु त्वं पृथिवीपतिः ॥६०॥
</details>

<details><summary>मूलम्</summary>

ज्ञातोऽस्मि पृथिवीपाल तुष्टश्च तव दर्शनात्।  
नन्दन्तु भूमिभागास्ते येषु त्वं पृथिवीपतिः ॥६०॥
</details>


<details open><summary>विश्वास-प्रस्तुतिः</summary>

निर्जित्य परसैन्यानि क्षितिं धर्मेण पालय।  
स्वल्पमप्यस्तु ते वेलां आ गोविन्दोज्झितं मनः ॥६१॥
</details>

<details><summary>मूलम्</summary>

निर्जित्य परसैन्यानि क्षितिं धर्मेण पालय।  
स्वल्पमप्यस्तु ते वेलां आ गोविन्दोज्झितं मनः ॥६१॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

किं मे राज्येन भोस्तात विषयैर्जीवितेन वा।  
योऽहं सूनासहस्रैस्तु दशभिः परिवेष्टितः ॥६२॥
</details>

<details><summary>मूलम्</summary>

किं मे राज्येन भोस्तात विषयैर्जीवितेन वा।  
योऽहं सूनासहस्रैस्तु दशभिः परिवेष्टितः ॥६२॥
</details>

धर्म उवाच।  

<details open><summary>विश्वास-प्रस्तुतिः</summary>

मा विषादं नरश्रेष्ठ समुपैहि युधिष्ठिर।  
यज्ञेश्वरं यज्ञमूर्तिं त्वं च विष्णुं समाश्रितः ॥६३॥
</details>

<details><summary>मूलम्</summary>

मा विषादं नरश्रेष्ठ समुपैहि युधिष्ठिर।  
यज्ञेश्वरं यज्ञमूर्तिं त्वं च विष्णुं समाश्रितः ॥६३॥
</details>


<details open><summary>विश्वास-प्रस्तुतिः</summary>

येषां न विषये विप्रा यज्ञैर्यज्ञपतिं हरिम्।  
यजन्ति भूभुजस्तेषामेतत्सूनोदितं फलम् ॥६४॥
</details>

<details><summary>मूलम्</summary>

येषां न विषये विप्रा यज्ञैर्यज्ञपतिं हरिम्।  
यजन्ति भूभुजस्तेषामेतत्सूनोदितं फलम् ॥६४॥
</details>


<details open><summary>विश्वास-प्रस्तुतिः</summary>

येषां पाषण्डसङ्कीर्णं न राष्ट्रं ब्राह्मणोत्कटम्।  
ते तु सूनासहस्राणां दशानां भागिनो नृपाः ॥६५॥
</details>

<details><summary>मूलम्</summary>

येषां पाषण्डसङ्कीर्णं न राष्ट्रं ब्राह्मणोत्कटम्।  
ते तु सूनासहस्राणां दशानां भागिनो नृपाः ॥६५॥
</details>


<details open><summary>विश्वास-प्रस्तुतिः</summary>

येषां न यज्ञपुरुषः कारणं पुरुषोत्तमः।  
ते तु पापसमाचाराः सूनापापौघभागिनः ॥६६॥
</details>

<details><summary>मूलम्</summary>

येषां न यज्ञपुरुषः कारणं पुरुषोत्तमः।  
ते तु पापसमाचाराः सूनापापौघभागिनः ॥६६॥
</details>


<details open><summary>विश्वास-प्रस्तुतिः</summary>

त्वं तु मत्प्रभवस्तात विष्णुभक्तस्तथैव च।  
इष्टिर्वैश्वानरी पापमुपहंस्यति तेऽखिलम् ॥६७॥
</details>

<details><summary>मूलम्</summary>

त्वं तु मत्प्रभवस्तात विष्णुभक्तस्तथैव च।  
इष्टिर्वैश्वानरी पापमुपहंस्यति तेऽखिलम् ॥६७॥
</details>

अवश्यं विषये कश्चिद्ब्राह्मणः संश्रितव्रतः।  

<details open><summary>विश्वास-प्रस्तुतिः</summary>

इष्टिं वैश्वानरीं कप्तां निर्वपेदब्दपर्यये।  
तस्य षड्भागमात्रेण त्वं पापं निर्दहिष्यसि ॥६८॥
</details>

<details><summary>मूलम्</summary>

इष्टिं वैश्वानरीं कप्तां निर्वपेदब्दपर्यये।  
तस्य षड्भागमात्रेण त्वं पापं निर्दहिष्यसि ॥६८॥
</details>


<details open><summary>विश्वास-प्रस्तुतिः</summary>

स त्वं वरय भद्रंते वरं यन्मनसेच्छसि।  
सम्यक् श्रद्धासमाचारादहमाराधितस्त्वया ॥६९॥
</details>

<details><summary>मूलम्</summary>

स त्वं वरय भद्रंते वरं यन्मनसेच्छसि।  
सम्यक् श्रद्धासमाचारादहमाराधितस्त्वया ॥६९॥
</details>


<details open><summary>विश्वास-प्रस्तुतिः</summary>

अथ पातकभीतस्त्वं सर्वभावेन भारत।  
विमुक्तान्यसमारम्भो नारायणपरो भव ॥७०॥
</details>

<details><summary>मूलम्</summary>

अथ पातकभीतस्त्वं सर्वभावेन भारत।  
विमुक्तान्यसमारम्भो नारायणपरो भव ॥७०॥
</details>


<details open><summary>विश्वास-प्रस्तुतिः</summary>

परः पराणामाद्योऽसौ ज्ञेयो ध्येयो जनार्दनः।  
तदर्थमपि कर्माणि कुर्वन्पापं व्यपोहति ॥७१॥
</details>

<details><summary>मूलम्</summary>

परः पराणामाद्योऽसौ ज्ञेयो ध्येयो जनार्दनः।  
तदर्थमपि कर्माणि कुर्वन्पापं व्यपोहति ॥७१॥
</details>


<details open><summary>विश्वास-प्रस्तुतिः</summary>

लोभादिव्याप्तहृदयो यत्पापं कुरुते नरः।  
विलयं याति तत्सर्वमच्युते हृदये स्थिते ॥७२॥
</details>

<details><summary>मूलम्</summary>

लोभादिव्याप्तहृदयो यत्पापं कुरुते नरः।  
विलयं याति तत्सर्वमच्युते हृदये स्थिते ॥७२॥
</details>


<details open><summary>विश्वास-प्रस्तुतिः</summary>

शमायालं जलं वह्नेस्तमसो भास्करादयः।  
क्षान्तिः कलेरघौघस्य नामसङ्कीर्तनं हरेः ॥७३॥
</details>

<details><summary>मूलम्</summary>

शमायालं जलं वह्नेस्तमसो भास्करादयः।  
क्षान्तिः कलेरघौघस्य नामसङ्कीर्तनं हरेः ॥७३॥
</details>

युधिष्ठिर उवाच।  

<details open><summary>विश्वास-प्रस्तुतिः</summary>

प्रसन्नो यदि मे तात वरार्हो यदि चाप्यहम्।  
वरं तदेकमेवैतं प्राप्तुमिच्छाम्यहं पितः ॥७४॥
</details>

<details><summary>मूलम्</summary>

प्रसन्नो यदि मे तात वरार्हो यदि चाप्यहम्।  
वरं तदेकमेवैतं प्राप्तुमिच्छाम्यहं पितः ॥७४॥
</details>


<details open><summary>विश्वास-प्रस्तुतिः</summary>

जाग्रत्स्वप्नसुषुप्तेषु योगस्थस्य सदा मम।  
या काचिन्मनसो वृत्तिः सा भवत्वच्युताश्रया ॥७५॥
</details>

<details><summary>मूलम्</summary>

जाग्रत्स्वप्नसुषुप्तेषु योगस्थस्य सदा मम।  
या काचिन्मनसो वृत्तिः सा भवत्वच्युताश्रया ॥७५॥
</details>


<details open><summary>विश्वास-प्रस्तुतिः</summary>

या या जायेत मे बुद्धिर्यावज्जीवाम्यहं पितः।  
सा सा छिनत्तु सन्देहान्कृष्णाप्तौ परिपन्थिनः ॥७६॥
</details>

<details><summary>मूलम्</summary>

या या जायेत मे बुद्धिर्यावज्जीवाम्यहं पितः।  
सा सा छिनत्तु सन्देहान्कृष्णाप्तौ परिपन्थिनः ॥७६॥
</details>


<details open><summary>विश्वास-प्रस्तुतिः</summary>

यथा गोविन्दमाराध्य सशरीरः सुरालयम्।  
प्राप्नुयामिति मे तात प्रयच्छ प्रवरं वरम् ॥७७॥
</details>

<details><summary>मूलम्</summary>

यथा गोविन्दमाराध्य सशरीरः सुरालयम्।  
प्राप्नुयामिति मे तात प्रयच्छ प्रवरं वरम् ॥७७॥
</details>

धर्म उवाच।  

<details open><summary>विश्वास-प्रस्तुतिः</summary>

एवमेतदशेषं ते मत्प्रसादाद्भविष्यति।  
नास्ति गोविन्दभक्तानां वाञ्छितं भुवि दुर्लभम् ॥७८॥
</details>

<details><summary>मूलम्</summary>

एवमेतदशेषं ते मत्प्रसादाद्भविष्यति।  
नास्ति गोविन्दभक्तानां वाञ्छितं भुवि दुर्लभम् ॥७८॥
</details>

शौनक उवाच।  

<details open><summary>विश्वास-प्रस्तुतिः</summary>

इति धर्मोपदेशेन सर्वदेववरं हरिम्।  
आराध्य पाण्डवो यातः सशरीरः सुरालयम् ॥७९॥
</details>

<details><summary>मूलम्</summary>

इति धर्मोपदेशेन सर्वदेववरं हरिम्।  
आराध्य पाण्डवो यातः सशरीरः सुरालयम् ॥७९॥
</details>

इति विष्णुधर्मेषु चण्डालयुधिष्ठिरसंवादः।  
