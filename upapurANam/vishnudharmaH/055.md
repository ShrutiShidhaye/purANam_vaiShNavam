+++
title = "०५५"

+++
अथ पञ्चपञ्चाशोऽध्यायः।  
भगवानुवाच।  
सत्यमेव परं ब्रह्म सत्यमेव परं तपः।  

<details open><summary>विश्वास-प्रस्तुतिः</summary>

सत्यमेव परो यज्ञः सत्यमेव परं श्रुतम्।  
सत्यं देवेषु जागर्ति मुक्तिः सत्यतरोः फलम् ॥१॥
</details>

<details><summary>मूलम्</summary>

सत्यमेव परो यज्ञः सत्यमेव परं श्रुतम्।  
सत्यं देवेषु जागर्ति मुक्तिः सत्यतरोः फलम् ॥१॥
</details>


<details open><summary>विश्वास-प्रस्तुतिः</summary>

तपो यशश्च पुण्यं च पितृदेवर्षिपूजनम्।  
आद्यो विधिश्च विद्या च सर्वं सत्ये प्रतिष्ठितम् ॥२॥
</details>

<details><summary>मूलम्</summary>

तपो यशश्च पुण्यं च पितृदेवर्षिपूजनम्।  
आद्यो विधिश्च विद्या च सर्वं सत्ये प्रतिष्ठितम् ॥२॥
</details>


<details open><summary>विश्वास-प्रस्तुतिः</summary>

सत्यं यज्ञस्तथा वेदा मन्त्रा देवी सरस्वती।  
व्रतचर्या तथा सत्यमॐकारः सत्यमेव च ॥३॥
</details>

<details><summary>मूलम्</summary>

सत्यं यज्ञस्तथा वेदा मन्त्रा देवी सरस्वती।  
व्रतचर्या तथा सत्यमॐकारः सत्यमेव च ॥३॥
</details>

सत्येन वायुरभ्येति सत्येन तपते रविः।  

<details open><summary>विश्वास-प्रस्तुतिः</summary>

सत्येन चाग्निर्दहति स्वर्गं सत्येन गच्छति।  
सत्येन चापः क्षिपति पर्जन्यः पृथिवीतले ॥४॥
</details>

<details><summary>मूलम्</summary>

सत्येन चाग्निर्दहति स्वर्गं सत्येन गच्छति।  
सत्येन चापः क्षिपति पर्जन्यः पृथिवीतले ॥४॥
</details>


<details open><summary>विश्वास-प्रस्तुतिः</summary>

पारणं सर्ववेदानां सर्वतीर्थावगहनः।  
सत्यं च वदतो लोके तत्समं स्यान्न संशयः ॥५॥
</details>

<details><summary>मूलम्</summary>

पारणं सर्ववेदानां सर्वतीर्थावगहनः।  
सत्यं च वदतो लोके तत्समं स्यान्न संशयः ॥५॥
</details>


<details open><summary>विश्वास-प्रस्तुतिः</summary>

अश्वमेधसहस्रं च सत्यं च तुलया धृतम्।  
अश्वमेधसहस्राद्धि सत्यमेतद्विशिष्यते ॥६॥
</details>

<details><summary>मूलम्</summary>

अश्वमेधसहस्रं च सत्यं च तुलया धृतम्।  
अश्वमेधसहस्राद्धि सत्यमेतद्विशिष्यते ॥६॥
</details>

मुनयः सत्यनिरता मुनयः सत्यविक्रमाः।  
मुनयः सत्यप्रपथाः परां सिद्धिमितो गताः।  

<details open><summary>विश्वास-प्रस्तुतिः</summary>

सत्येन देवाः प्रीयन्ते पितरो ब्राह्मणास्तथा।  
सत्यमाहुः परं धर्मं तस्मात्सत्यं न लोपयेत् ॥७॥
</details>

<details><summary>मूलम्</summary>

सत्येन देवाः प्रीयन्ते पितरो ब्राह्मणास्तथा।  
सत्यमाहुः परं धर्मं तस्मात्सत्यं न लोपयेत् ॥७॥
</details>


<details open><summary>विश्वास-प्रस्तुतिः</summary>

मुनयः सत्यनिरतास्तस्मात्सत्यं विशिष्यते।  
स्वर्गे सत्यपरा नित्यं मोदन्ते देवता इव ॥८॥
</details>

<details><summary>मूलम्</summary>

मुनयः सत्यनिरतास्तस्मात्सत्यं विशिष्यते।  
स्वर्गे सत्यपरा नित्यं मोदन्ते देवता इव ॥८॥
</details>


<details open><summary>विश्वास-प्रस्तुतिः</summary>

अप्सरोगणसङ्कीर्णैर्विमानैरुपयान्ति ते।  
वक्तव्यं हि सदा सत्यं न सत्याद्विद्यते परम् ॥९॥
</details>

<details><summary>मूलम्</summary>

अप्सरोगणसङ्कीर्णैर्विमानैरुपयान्ति ते।  
वक्तव्यं हि सदा सत्यं न सत्याद्विद्यते परम् ॥९॥
</details>

एतत्प्रमाणं यः कुर्यात्सर्वयज्ञफलं लभेत्।  

<details open><summary>विश्वास-प्रस्तुतिः</summary>

अगाधे विमले शुद्धे सत्यतीर्थे ह्रदे शुभे।  
स्नातव्यं मनसा युक्तैः स्नानं तत्परमं स्मृतम् ॥१०॥
</details>

<details><summary>मूलम्</summary>

अगाधे विमले शुद्धे सत्यतीर्थे ह्रदे शुभे।  
स्नातव्यं मनसा युक्तैः स्नानं तत्परमं स्मृतम् ॥१०॥
</details>


<details open><summary>विश्वास-प्रस्तुतिः</summary>

आत्मार्थे च परार्थे वा पुत्रार्थे वापि पार्थिव।  
येऽनृतं नाभिभाषन्ते ते नराः स्वर्गगामिनः ॥११॥
</details>

<details><summary>मूलम्</summary>

आत्मार्थे च परार्थे वा पुत्रार्थे वापि पार्थिव।  
येऽनृतं नाभिभाषन्ते ते नराः स्वर्गगामिनः ॥११॥
</details>


<details open><summary>विश्वास-प्रस्तुतिः</summary>

अपि चेदं पुरा गीतं धर्मविद्भिर्युधिष्ठिर।  
यः सत्यवादी पुरुषो नानृतं परिभाषते ॥१२॥
</details>

<details><summary>मूलम्</summary>

अपि चेदं पुरा गीतं धर्मविद्भिर्युधिष्ठिर।  
यः सत्यवादी पुरुषो नानृतं परिभाषते ॥१२॥
</details>


<details open><summary>विश्वास-प्रस्तुतिः</summary>

सम्प्राप्य विरजांल्लोकानुषित्वा शाश्वतीः समाः।  
शुचीनां श्रीमतां गेहे जायते सुमहामतिः ॥१३॥
</details>

<details><summary>मूलम्</summary>

सम्प्राप्य विरजांल्लोकानुषित्वा शाश्वतीः समाः।  
शुचीनां श्रीमतां गेहे जायते सुमहामतिः ॥१३॥
</details>

विद्यारोग्यसुखैश्वर्यैर्युक्तो योगपरो भवेत्।  

<details open><summary>विश्वास-प्रस्तुतिः</summary>

आदित्यचन्द्रावनलानिलौ च द्यौर्भूमिरापो हृदयं यमश्च।  
अहश्च रात्रिश्च उभे च सन्ध्ये धर्मश्च जानाति नरस्य वृत्तम् ॥१४॥
</details>

<details><summary>मूलम्</summary>

आदित्यचन्द्रावनलानिलौ च द्यौर्भूमिरापो हृदयं यमश्च।  
अहश्च रात्रिश्च उभे च सन्ध्ये धर्मश्च जानाति नरस्य वृत्तम् ॥१४॥
</details>


<details open><summary>विश्वास-प्रस्तुतिः</summary>

तस्मान्न वाच्यमनृतं हि सद्भिरेवंविधैर्धर्मविदो वदन्ति।  
सत्यं वदंस्तेजसा दीप्यमानो न हीयते धर्मयशोऽर्थकामैः ॥१५॥
</details>

<details><summary>मूलम्</summary>

तस्मान्न वाच्यमनृतं हि सद्भिरेवंविधैर्धर्मविदो वदन्ति।  
सत्यं वदंस्तेजसा दीप्यमानो न हीयते धर्मयशोऽर्थकामैः ॥१५॥
</details>

एष वाणीकृतो धर्मो वैदिको धर्मनिश्चये।  

<details open><summary>विश्वास-प्रस्तुतिः</summary>

एवमेतद्यथान्यायं सत्याध्याये प्रकीर्तितम्।  
तत्प्रमाणं बुधः कुर्या न सत्याद्विद्यते परम् ॥१६॥
</details>

<details><summary>मूलम्</summary>

एवमेतद्यथान्यायं सत्याध्याये प्रकीर्तितम्।  
तत्प्रमाणं बुधः कुर्या न सत्याद्विद्यते परम् ॥१६॥
</details>

इति विष्णुधर्मेषु सत्यप्रशंसा।  
