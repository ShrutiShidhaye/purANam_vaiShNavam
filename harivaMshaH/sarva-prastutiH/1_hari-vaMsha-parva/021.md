+++
title = "०२१"

+++
मार्कण्डेय उवाच  
श्राद्धे प्रतिष्ठितो लोकः श्राद्धे योगः प्रवर्तते ।  
हन्त ते वर्तयिष्यामि श्राद्धस्य फलमुत्तमम् ॥ १ ॥  
ब्रह्मदत्तेन यत् प्राप्तं सप्तजातिषु भारत ।  
त एव हि धर्मस्य बुद्धिर्निर्वर्तते शनैः ॥ २ ॥  
पीडयाप्यथ धर्मस्य कृते श्राद्धे परानघ ।  
यत् प्राप्तं ब्राह्मणैः पूर्वं तन्निबोध महामते ॥ ३ ॥  
ततोऽहं तानधर्मिष्ठान् कुरुक्षेत्रे पितृव्रतान् ।  
सनत्कुमारनिर्दिष्टानपश्यं सप्त वै द्विजान् ॥ ४ ॥  
दिव्येन चक्षुषा तेन यानुवाच पुरा विभुः ।  
वाग्दुष्टः क्रोधनो हिंस्रः पिशुनः कविरेव च ।  
खसृमः पितृवर्ती च नामभिः कर्मभिस्तथा ॥ ५ ॥